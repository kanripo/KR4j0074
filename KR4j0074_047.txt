# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.453954
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷四十七目録
<pb:KR4j0074_WYG_047-1a>¶
　欽定四庫全書¶
御選歴代詩餘巻四十七目録(起七十一字/至七十四字)¶
　　　千秋嵗¶
　　　　蘇軾¶
　　　　黄庭堅¶
　　　　秦觀¶
　　　　晁補之¶
　　　　李之儀¶
<pb:KR4j0074_WYG_047-1b>¶
　　　　孔平仲¶
　　　　周紫芝(三首/)¶
　　　　謝逸¶
　　　　葉夢得¶
　　　　辛棄疾¶
　　　　黄公度¶
　　　　趙彦端¶
　　　　石孝友¶
<pb:KR4j0074_WYG_047-2a>¶
　　　趙聞禮¶
　　　顧孔昭¶
　　卓牌子近(又一體/)¶
　　　袁去華¶
　　粉蝶兒¶
　　　蔣捷¶
　　惜奴嬌¶
　　　晁補之¶
<pb:KR4j0074_WYG_047-2b>¶
　　西施¶
　　　栁永¶
　　千秋嵗(又一體/)¶
　　　歐陽修¶
　　　李之儀(四首/)¶
　　　吕渭老¶
　　　葉夢得¶
　　　張元幹¶
<pb:KR4j0074_WYG_047-3a>¶
　　粉蝶兒(又一體/)¶
　　　毛滂¶
　　　辛棄疾¶
　　　曹冠¶
　　離亭燕¶
　　　張昇¶
　　　晁補之¶
　　　胡偕行¶
<pb:KR4j0074_WYG_047-3b>¶
　　于飛樂¶
　　　晏幾道¶
　　　史達祖¶
　　月上海棠(又一體/)¶
　　　党懐英¶
　　　段克已(二首/)¶
　　風入松¶
　　　吳洪¶
<pb:KR4j0074_WYG_047-4a>¶
　　　陸楫¶
　　　髙濂¶
　　憶帝京¶
　　　黄庭堅¶
　　撼庭竹¶
　　　王詵¶
　　兩同心(又一體/)¶
　　　杜安世¶
<pb:KR4j0074_WYG_047-4b>¶
　　小鎮西犯¶
　　　栁永¶
　　惜奴嬌(又一體/)¶
　　　史達祖¶
　　隔浦蓮¶
　　　周邦彦¶
　　　曾覿¶
　　　楊无咎¶
<pb:KR4j0074_WYG_047-5a>¶
　　　陸游(二首/)¶
　　　髙觀國¶
　　　史達祖(二首/)¶
　　　方千里¶
　　　吳文英¶
　　　陳允平¶
　　　趙聞禮¶
　　　劉基¶
<pb:KR4j0074_WYG_047-5b>¶
　　荔支香近¶
　　　周邦彦¶
　　　楊澤民¶
　　　方千里¶
　　　陳允平¶
　　風入松(又一體/)¶
　　　康與之¶
　　　吳子孝¶
<pb:KR4j0074_WYG_047-6a>¶
　　　張璠¶
　　　沈宜修¶
　　郭郎兒¶
　　　栁永¶
　　師師令¶
　　　張先¶
　　隔簾聴¶
　　　栁永¶
<pb:KR4j0074_WYG_047-6b>¶
　　河滿子(又一體/)¶
　　　尹鶚¶
　　于飛樂(又一體/)¶
　　　張先¶
　　傳言玉女¶
　　　晁冲之¶
　　　曾覿¶
　　　楊无咎¶
<pb:KR4j0074_WYG_047-7a>¶
　　　黄機¶
　　　趙善扛¶
　　　石孝友¶
　　　汪元量¶
　　　劉基¶
　　風入松(又一體/)¶
　　　晏幾道(二首/)¶
　　　周紫芝¶
<pb:KR4j0074_WYG_047-7b>¶
　　　趙師侠¶
　　　曹冠¶
　　　陸游¶
　　　謝懋¶
　　　髙觀國(二首/)¶
　　　史達祖¶
　　　韓淲¶
　　　李肩吾¶
<pb:KR4j0074_WYG_047-8a>¶
　　　　趙聞禮¶
　　　前調(又一體/)¶
　　　　王廷相¶
　¶
　¶
　¶
　¶
　¶
<pb:KR4j0074_WYG_047-8b>¶
　¶
　¶
　¶
　¶
　¶
　¶
　¶
御選歴代詩餘巻四十七目録¶
#+PROPERTY: JUAN 卷四十七
<pb:KR4j0074_WYG_047-9a>¶
　欽定四庫全書¶
御選歴代詩餘巻四十七(起七十一字/至七十四字)¶
司經局洗馬掌局事兼翰林院修撰加二級(臣/)王奕清奉¶
旨校刋¶
　　千秋嵗¶
　　　(雙調七十一字加引/字者長調也與此别)¶
　　　千秋嵗　　　　　　　　　　　蘇　軾¶
　淺霜侵緑髪少仍新沐冠直縫巾横幅美人憐我老玉¶
<pb:KR4j0074_WYG_047-9b>¶
　手簮黄菊秋露重珍珠落袖沾餘馥　坐上人如玉花¶
　映花奴肉蜂蝶亂飛相逐眀年人縱健此㑹應難復湏¶
　細看晚来月上和銀燭¶
　　　前調(追和/少游)　　　　　　　　　　黄庭堅¶
　苑邉花外記得同朝退飛騎軋鳴珂碎齊歌雲繞扇趙¶
　舞風回帶嚴鼓斷杯盤狼藉猶相對　灑落誰能㑹醉¶
　卧藤隂盖人已去詞空在兔園髙宴罷虎觀英㳺改重¶
　感慨波濤萬頃珠沉海¶
<pb:KR4j0074_WYG_047-10a>¶
　　前調(䖍州/作)　　　　　　　　　　秦　觀¶
栁邉沙外城郭春寒退花影亂鶯聲碎飄零疎酒盞離¶
别寬衣帶人不見碧雲暮合空相對　憶昔西池㑹鵷¶
鷺同飛盖攜手處今誰在日邉清夢斷鏡裏朱顔改春¶
去也落紅萬㸃愁如海¶
　　前調　　　　　　　　　　　　晁補之¶
葉舟容易行盡江南地南雁斷無書至憐伊覉旅處見¶
我飄蓬際如夢寐當年閬苑曾相對　休說深心事但¶
<pb:KR4j0074_WYG_047-10b>¶
付狂歌醉那更話孤帆起水精溪繞户雲母山相砌君¶
莫去只堪伴我溪山裏¶
　　前調　　　　　　　　　　　　李之儀¶
深秋庭外殘暑全消退天幕迥雲容碎地偏人罕到風¶
慘寒微帶初睡起翩翩戲蝶飛成對　歎息誰能㑹猶¶
記逢傾盖情暫遣心常在沉沉音信斷冉冉光隂改紅¶
日晚仙山路隔空雲海¶
　　前調　　　　　　　　　　　　孔平仲¶
<pb:KR4j0074_WYG_047-11a>¶
春風湖外紅杏花初退孤館静愁腸碎淚餘痕在枕别¶
乆香消帶新睡起小園戲蝶飛成對　惆悵人誰㑹随¶
處聊傾盖情暫遣心何在錦書消息斷玉漏花隂改遲¶
日暮仙山杳杳空雲海¶
　　前調(葉審言/生日)　　　　　　　　　周紫芝¶
當年文燄蜀錦詞華爛年正少聲初逺手攀天上桂書¶
奏蓬莱殿人盡道洛陽盛事今重見　千尺青蒼幹直¶
節凌霄漢天未識應嗟晚飲殘長夀醆歸奉春皇燕金¶
<pb:KR4j0074_WYG_047-11b>¶
葉滿擘麟且受麻姑勸¶
　　前調(留春/)　　　　　　　　　　周紫芝¶
送春歸去說與愁無數春去後歸何處人應空懊惱春¶
亦無言語寒日暮騰騰醉夢随風絮　盡日閒庭雨紅¶
濕秋千柱人恨切鶯聲苦擬傾澆悶酒留取殘紅樹春¶
去也不成不為愁人住¶
　　前調　　　　　　　　　　　　周紫芝¶
小春時候晴日吴山秀霜尚淺梅先透波翻醽醁醆霧¶
<pb:KR4j0074_WYG_047-12a>¶
滿芙蓉繡持夀酒仙娥特地回雙袖　試問春多少恩¶
入芝蘭厚松不老山長乆星占南極逺家是椒房舊君¶
一笑金鑾看取人歸後¶
　　前調　　　　　　　　　　　　謝　逸¶
楝花飄砌簌簌清香細梅雨過蘋風起情随湘水逺夢¶
遶吴峯翠琴書倦鷓鴣喚起南牎睡　宻意無人寄幽¶
恨憑誰洗修竹畔疎簾裏歌餘塵拂扇舞罷風掀袂人¶
散後一鈎淡月天如水¶
<pb:KR4j0074_WYG_047-12b>¶
　　前調(小雨不寐懐/松江舊㳺)　　　　　　　葉夢得¶
雨聲蕭瑟初到梧桐響人不寐秋聲爽低簷燈暗淡畫¶
幕風来徃誰共賞依稀記得船篷上　拍岸浮輕浪水¶
闊菰蒲長向别浦收横網緑蓑衝暝色艇子揺雙槳君¶
莫忘此情猶是當時唱¶
　　前調　　　　　　　　　　　　辛棄疾¶
塞垣秋草又報平安好尊爼上英雄表金湯生氣象珠¶
玉霏譚笑春近也春花得似人難老　莫惜金尊倒鳯¶
<pb:KR4j0074_WYG_047-13a>¶
詔看看到留不住江東小從容帷幄裏整頓乾坤了千¶
百嵗從今盡是中書考¶
　　前調　　　　　　　　　　　　黄公度¶
鬱蔥佳氣天降麒麟瑞回首處江城外一麾遺愛在萬¶
口歡聲沸人乍逺危樓目斷天無際　五馬徘徊地春¶
色隨歸斾夀水緑壺山翠風輕香篆直日暖歌喉脃椒¶
觴舉人人盡說千秋嵗¶
　　前調　　　　　　　　　　　　趙彦端¶
<pb:KR4j0074_WYG_047-13b>¶
杏花風下獨立春寒夜微雨度疎星挂暉暉濃豔出嫋¶
嫋繁枝亞朱檻倚輕羅醉裏添還卸　寂寞情猶乍悵¶
望驂鸞駕衣褪玉香欺麝一花拚一醉杯重憑誰把春¶
去也重簾翠幕人如畫¶
　　前調　　　　　　　　　　　　石孝友¶
春工領畧㸃破羣花蕚對流景傷淪落蹋青心緒懶病¶
酒情懐惡無奈處東風故故吹簾幕　腕玉寛金約一¶
去音容邈魚與雁應難託從前多少事不忍思量著心¶
<pb:KR4j0074_WYG_047-14a>¶
撩亂斜陽影在䦨干角¶
　　前調　　　　　　　　　　　　趙聞禮¶
鶯啼晴晝南國春如繡飛絮眼凭闌袖日長花片落睡¶
起睂山鬬無箇事沉煙一縷騰金獸　千里空回首兩¶
地厭厭痩春去也歸来否五更樓外月雙燕門前栁人¶
不見秋千院落清眀後¶
　　前調(避客/西莊)　　　　　　　　　　顧孔昭¶
浮𤓰雪藕正值凉生後江浩蕩山眀秀蟬鳴髙樹䕃燕¶
<pb:KR4j0074_WYG_047-14b>¶
蹴晴波皺書畫舫鼓琴垂釣娱清晝　門巷淵眀栁老¶
稚歡相候酒釀熟魚烹就醉憐風入户唫愛雲生岫新¶
月吐嫦娥又為先生夀¶
　卓牌子近¶
　　(又一體雙調/七十一字)¶
　　卓牌子近　　　　　　　　　　袁去華¶
曲沼朱闌繚牆翠竹晴晝金萬縷揺揺風栁還是燕子¶
歸時花信来後看淡淨洗妝態梅様痩春初透　盡日¶
<pb:KR4j0074_WYG_047-15a>¶
眀牎相守閒共我焚香伴伊刺繡睡眼瞢騰今朝早是¶
病酒那堪更困人時候¶
　粉蝶兒¶
　　(雙調七/十一字)¶
　　粉蝶兒　　　　　　　　　　　蔣　捷¶
啼鴂聲中春光釀成春夢問東風仗誰持送燕憐晴鶯¶
愛暖一牎芳蕻奈匆匆催他栁緜狂縱　輕羅小扇桐¶
花又飛么鳯記寒吟沁梅霜凍古今人易老莫閒雙鞚¶
<pb:KR4j0074_WYG_047-15b>¶
尚堪游荼䕷粉雲香洞¶
　惜奴嬌¶
　　(雙調七/十一字)¶
　　惜奴嬌　　　　　　　　　　　晁補之¶
歌闋瓊筵暗失金貂侣說衷腸丁寜囑付櫂舉帆開黯¶
行色秋将暮欲去待却回髙城已暮　漁火煙村但觸¶
目傷離緒此情向阿誰分訴那裏思量爭知我思量苦¶
最苦眠不穩西風夜雨¶
<pb:KR4j0074_WYG_047-16a>¶
　西施¶
　　(雙調七/十一字)¶
　　西施　　　　　　　　　　　　栁　永¶
栁街燈市好花多盡讓美璚娥萬嬌千媚的的在層波¶
取次妝梳自有天然態愛淺畫雙蛾　斷腸最是金閨¶
客空憐愛奈伊何洞房咫尺無計枉朝珂有意憐才每¶
遇行雲處幸時恁相過¶
　千秋嵗¶
<pb:KR4j0074_WYG_047-16b>¶
　　(又一體雙調/七十二字)¶
　　千秋嵗　　　　　　　　　　　歐陽修¶
數聲鶗鴂又報芳菲歇惜春更把殘紅折雨輕風色暴¶
梅子青時節永豐栁無人盡日花飛雪　莫把么絃撥¶
怨極絃能說天不老情難絶心似雙絲網中有千千結¶
夜過也東牎未白殘燈滅¶
　　前調　　　　　　　　　　　　李之儀¶
深簾静晝綽約閨房秀鮮衣楚製非文繡凝脂膚理膩¶
<pb:KR4j0074_WYG_047-17a>¶
削玉腰圍痩閒舞袖回身昵語憑肩乆　睂壓横波皺¶
歌斷青青栁釵遽擘壺頻叩鬢栖清鏡雪淚漲芳尊酒¶
難再偶沉沉夢峡雲歸後¶
　　前調　　　　　　　　　　　　李之儀¶
柔腸寸折解袂留清血藍橋動是經年别掩門春絮亂¶
攲枕秋蛩咽檀篆滅鴛衾半擁空牀月　妝鏡分来缺¶
塵涴菱花潔嘶騎逺鳴機歇宻封書錦字巧綰香囊結¶
芳信絶東風半落梅梢雪¶
<pb:KR4j0074_WYG_047-17b>¶
　　前調　　　　　　　　　　　　李之儀¶
萬紅暄晝占盡人間秀怎生圗畫如何繡宜推蕭史伴¶
消得東陽痩垂窄袖花前鎮憶相攜乆　淚裛回文皺¶
好在章臺栁洞户隔憑誰叩寄聲雖有鴈㑹面難同酒¶
無計偶蕭蕭暮雨黄昏後¶
　　前調　　　　　　　　　　　　李之儀¶
休嗟磨折看取羅巾血殷勤且話經年别庭花翻悵望¶
簷雨同嗚咽眀半滅燈情夜夜多如月　無復傷離缺¶
<pb:KR4j0074_WYG_047-18a>¶
共保冰霜潔不斷夢從今歇收回書上絮解盡眉頭結¶
猶未絶金徽泛處應能雪¶
　　前調　　　　　　　　　　　　吕渭老¶
寳香盈袖約腕金條痩裙児細襇如眉皺笑多簮髻側¶
語小絲簧奏洞房晚千金未直横波溜　縁短歡難又¶
人去春如舊枝上月誰攜手宿雲迷逺夢淚枕中殘酒¶
怎奈向繁隂亂葉梅如豆¶
　　前調(千葉/黄梅)　　　　　　　　　　葉夢得¶
<pb:KR4j0074_WYG_047-18b>¶
曉煙溪畔曾記東風面化工更與重裁翦額黄眀豔粉¶
不共妖紅軟凝露臉多情正是當時見　誰向滄波岸¶
特地移閒館情一縷愁千㸃煩君搜妙語為我催清燕¶
湏細看紛紛亂蕊空凡豔¶
　　前調　　　　　　　　　　　　張元幹¶
相門出相和氣濃春釀傳家冠珮雲臺上龎眉扶夀杖¶
緑髪披仙擎星兩兩泰階已應昇平象　玉砌蘭芽長¶
定向東風賞添綵袖褰羅幌絲簧俱妙手珠翠争宫様¶
<pb:KR4j0074_WYG_047-19a>¶
江海量年年醉裏翻新唱¶
　粉蝶兒¶
　　(又一體雙調/七十二字)¶
　　粉蝶児　　　　　　　　　　　毛　滂¶
雪徧梅花素光都共竒絶到牎前認君時節下重幃香¶
篆冷蘭膏眀滅夢悠揚空繞斷雲殘月　沈郎帶寛同¶
心放開重結褪羅衣楚腰一捻正春風新著摸花花葉¶
葉粉蝶兒這回共花同活¶
<pb:KR4j0074_WYG_047-19b>¶
　　前調(賦落/梅)　　　　　　　　　　辛棄疾¶
昨日春如十三女兒學繡一枝枝不教花痩甚無情便¶
下得雨僝風僽向園林鋪作地衣紅縐　而今春似輕¶
薄蕩子難乆記前時送春歸後把春波都釀作一江醇¶
酒約清愁楊栁岸邉相候¶
　　前調　　　　　　　　　　　　曹　冠¶
繞舎清隂還是暮春天氣徧蒼苔亂紅堆砌問留春不¶
住春怎知人意最闗情雲杪杜鵑聲碎　休怨春歸四¶
<pb:KR4j0074_WYG_047-20a>¶
時有花堪醉漸紅蓮豔妝依水次芙蓉巖桂與菊英梅¶
蕊稱開尊日日殢香偎翠¶
　離亭燕¶
　　(雙調七/十二字)¶
　　離亭燕　　　　　　　　　　　張　昇¶
一帶江山如畫風物向秋瀟灑水浸碧天何處斷霽色¶
冷光相射蓼嶼荻花洲掩映竹籬茅舎　雲際客帆髙¶
挂煙外酒旗低亞多少六朝興廢事盡入漁樵閒話悵¶
<pb:KR4j0074_WYG_047-20b>¶
望倚層樓寒日無言西下¶
　　前調(憶吴/興)　　　　　　　　　　晁補之¶
憶向吴興假守雙溪四垂髙栁儀鳯橋邉蘭舟過映水¶
雕甍華牖燭下小紅妝爭看使君歸後　攜手松亭難¶
又題詩水軒依舊多少緑荷相倚恨背立西風回首悵¶
望采蓮人煙水萬重吴岫¶
　　前調(白下懷/葉實師)　　　　　　　　　胡偕行¶
歸雁行行啼哢喚破一宵秋夢夢醒封題忙寄與又不¶
<pb:KR4j0074_WYG_047-21a>¶
㑹将書送悵望碧山頭遥囑㡬聲珍重　踏徧長安何¶
用滿目煙雲寒凍簷外錚錚風弄咽急戰雨聲還恐多¶
少客金陵今夜離愁誰共¶
　于飛樂¶
　　(雙調七/十二字)¶
　　于飛樂　　　　　　　　　　　晏幾道¶
曉日當簾睡痕猶占香腮輕盈笑倚鸞臺暈殘紅勻宿¶
翠滿鏡花開嬌蟬鬢畔插一枝淡蕊踈梅　每到春深¶
<pb:KR4j0074_WYG_047-21b>¶
多愁饒恨妝成懶下香階意中人從别後縈繫情懷良¶
辰好景相思字喚不歸来¶
　　前調　　　　　　　　　　　　史達祖¶
綺翼鶼鶼問誰常借春陂生愁近渚風微紫山深金殿¶
暖日暮同歸白頭相守情雖定事却難期　帶恨飛来¶
煙埋秦草年年枉夢紅衣舊沙閒香頸冷合是單栖将¶
終怨魄何年化連理芳枝¶
　月上海棠¶
<pb:KR4j0074_WYG_047-22a>¶
　　(又一體雙調/七十二字)¶
　　月上海棠　　　　　　　　　　党懐英¶
傲霜枝裊團珠蕾冷香霏煙雨晚秋意蕭散繞東籬尚¶
髣髴見山清氣西風外夢到斜川栗里　斷霞魚尾眀¶
秋水帶三兩飛鴻㸃煙際踈樹颯秋聲似知人倦㳺無¶
味家何處落日西山紫翠¶
　　前調　　　　　　　　　　　　段克已¶
小樓舞徹雙垂手便倩雁將書寄元九舉首望南山獨¶
<pb:KR4j0074_WYG_047-22b>¶
峨眉數峰眀秀人未老且任髙歌對酒　莫將此樂輕¶
孤負喚眀月清風做三友纎手折黄花歩東籬為伊三¶
齅英雄淚醉搵應湏翠袖¶
　　前調　　　　　　　　　　　　段克已¶
時平無用經綸手且閒把文章和歐九天氣湛清秋便¶
無限山眀水秀留客飲但願尊中有酒　鴟夷到處湏¶
親負尋山鳥山花好朋友塵世自薰蕕把瑶英與君同¶
齅西風外歸去長拖布袖¶
<pb:KR4j0074_WYG_047-23a>¶
　風入松¶
　　(雙調七十二字古樂府有風入松琴調僧/皎然有風入松歌行此則别為詞調也)¶
　　風入松　　　　　　　　　　　吳　洪¶
秋江處處是丹楓掩映芙蓉年年夢繞鱸郷路今朝纔¶
見秋容釣雪灘頭撥櫂垂虹亭角拖笻　生綃一幅翦¶
吴淞煙景空濛緑蓑青笠横江去數聲長笛臨風好語¶
眠沙鷗鷺可容添箇漁翁¶
　　前調(題畫/)　　　　　　　　　　陸　楫¶
<pb:KR4j0074_WYG_047-23b>¶
白雲紅葉楚天秋蘭桂香浮青山萬疊無人到那堪落¶
日凝眸一曲瑶琴聲徹千竿翠竹初收　夕陽衰栁野¶
溪頭數㸃輕鷗清夜獨眠金露冷最憐新月如鈎多少¶
井梧飄謝不禁凉籟悠悠¶
　　前調　　　　　　　　　　　　髙　濂¶
濃煙稠白望中深雪色雲隂梅花剰有西泠約攜尊不¶
負追尋蕩日氷澌萬頃揺風玉痩千林　寒空倚閣費¶
孤吟坐有知音一鳥不飛天影黒微茫山樹俱沉歌出¶
<pb:KR4j0074_WYG_047-24a>¶
陽春白雪情憐逺水遥岑¶
　憶帝京¶
　　(雙調七/十二字)¶
　　憶帝京　　　　　　　　　　　黄庭堅¶
鳴鳩乳燕春閒暇化作緑隂槐夏夀斚舞紅裳睡鴨飄¶
香麝醉此洛陽人佐郡深儒雅　況座上玉麟金馬更¶
莫問鶯老花謝萬里相依千金為夀未厭玉燭傳清夜¶
不醉欲言歸笑煞髙陽社¶
<pb:KR4j0074_WYG_047-24b>¶
　撼庭竹¶
　　(雙調七十二字/與撼庭秋無渉)¶
　　撼庭竹　　　　　　　　　　　王　詵¶
綽略青梅弄春色真豔態堪惜經年費盡東君力有情¶
先到探春客無語泣寒香時暗度瑶席　月下風前空¶
悵望思攜手同摘畫闌倚徧無消息佳辰樂事再難得¶
還是夕陽天空暮雲凝碧¶
　兩同心¶
<pb:KR4j0074_WYG_047-25a>¶
　　(又一體雙調/七十二字)¶
　　兩同心　　　　　　　　　　　杜安世¶
巍巍劒外寒霜覆林枝望衰栁尚色依依暮天静雁陣¶
髙飛入碧雲際江山秋色遣客心悲　蜀道巇嶮行遲¶
瞻京都迢遞聴巴峡數聲猿啼惟獨箇未有歸計漫空¶
悵望每每無言獨對斜暉¶
　小鎮西犯¶
　　(雙調七/十二字)¶
<pb:KR4j0074_WYG_047-25b>¶
　　小鎮西犯　　　　　　　　　　栁　永¶
水鄉初禁火青春未老芳菲滿栁汀煙島波際紅幃縹¶
緲盡杯盤小歌祓禊聲聲諧楚調　路繚繞野橋新市¶
裏花穠妓好引游人競来懽笑酩酊誰家年少信玉山¶
傾倒家何處落日眠芳草¶
　惜奴嬌¶
　　(又一體雙調/七十二字)¶
　　惜奴嬌(梅/)　　　　　　　　　　史達祖¶
<pb:KR4j0074_WYG_047-26a>¶
香剥酥痕自昨夜春愁醒髙情寄氷橋雪嶺試約黄昏¶
便不誤黄昏信人靜倩嬌娥留連秀影　吟鬢簮香已¶
斷了多情病年年待將春管領鏤月描雲不枉了閒心¶
性謾聴誰敢把紅顔比並¶
　隔浦蓮¶
　　(浦或作渚或加近字或加近拍二字按之無别雙/調七十三字周美成令溧水時作此調後屬和者)¶
　　(平仄稍異然/無異體也)¶
　　隔浦蓮　　　　　　　　　　　周邦彦¶
<pb:KR4j0074_WYG_047-26b>¶
新篁揺動翠葆曲徑通深窈夏果收新脃金丸驚落飛¶
鳥濃靄迷岸草蛙聲閙驟雨鳴池沼水亭小　浮萍破¶
處簾花簷影顛倒綸巾羽扇困卧北牎清曉屏裏呉山¶
夢自到驚覺依然身在江表¶
　　前調(咏白/蓮)　　　　　　　　　　曾　覿¶
凉秋湖上過雨作意回商素暗緑翻輕盖蕭然姑射儔¶
侣妝臉宜淡泞紅衣妒歩韤凌波去異香度　天教占¶
斷風汀月浦煙渚纎塵不到夢繞玉壺清處多少芳心¶
<pb:KR4j0074_WYG_047-27a>¶
待怨訴無語飛来一片鷗鷺¶
　　前調　　　　　　　　　　　　楊无咎¶
牆頭低䕃翠幄格磔鳴烏鵲好夢驚回處餘酲推枕猶¶
覺新晴人意樂雲容薄麗日眀池閣巻簾幙　披衣散¶
䇿閒庭吟繞紅藥殘英幾許尚可一供春酌天氣今宵¶
怕又惡憑托東風且慢吹落¶
　　前調　　　　　　　　　　　　陸　游¶
飛花如趁燕子直度簾櫳裏帳掩香雲暖金籠鸚鵡驚¶
<pb:KR4j0074_WYG_047-27b>¶
起凝恨慵梳洗妝臺畔蘸粉纎纎指寳釵墜　才醒又¶
困懨懨中酒滋味牆頭栁暗過盡一年春事罨畫髙樓¶
怕獨倚千里孤舟何處煙水¶
　　前調　　　　　　　　　　　　陸　游¶
騎鯨雲路倒景醉面風吹醒笑把浮丘袂寥然非復塵¶
境震澤秋萬頃煙霏散水面飛金鏡露光冷　湘妃睡¶
起鬟傾釵墜慵整臨江舞處零落塞鴻清影河漢横斜¶
夜漏永人静吹簫同過緱嶺¶
<pb:KR4j0074_WYG_047-28a>¶
　　前調(七夕/)　　　　　　　　　　髙觀國¶
銀灣初霽暮雨鵲赴秋期去淺月窺清夜凉生一天風¶
露纎巧雲暗度河橋路縹緲乘鸞女正容與　西廂舊¶
約玉嬌誰見私語柔情不盡好似氷綃雲縷回首天涯¶
又怨阻無語西風魂斷機杼¶
　　前調　　　　　　　　　　　　史達祖¶
紅塵飛不到處此地知無暑亂竹分幽徑虚堂中自回¶
互隂壑生暗霧飛泉注氣入閒尊爼快風度　齊宫楚¶
<pb:KR4j0074_WYG_047-28b>¶
榭如今空鎖煙樹何人伴我夢賦雪車氷柱惟有蟬聲¶
助冷語驚寤飛雲来獻凉雨¶
　　前調(荷花/)　　　　　　　　　　史達祖¶
洛神一醉未醒俯鑒窺紅影萬緑森相衛西風静不放¶
冷侵曉鷗夢稳非塵境櫂月香千頃錦機靚　亭亭不¶
語多應嗔賦玉井西湖逰子慣識雨愁煙恨只恐吴娃¶
暗折贈耿耿柔絲容易縈損¶
　　前調(次周美/成韻)　　　　　　　　　方千里¶
<pb:KR4j0074_WYG_047-29a>¶
垂楊煙濕嫩葆别嶼環清窈紺影浮新漲夷猶終日魚¶
鳥花妥庭下草鳴蟬閙暗緑藏臺沼野軒小　敧眠斷¶
夢閒書風葉顛倒詩懐酒思悔費十年昏曉投老紅塵¶
倦再到愁覺悠然心寄天表¶
　　前調(泊長橋/過重午)　　　　　　　　　吳文英¶
榴花依舊照眼愁褪紅絲腕夢繞煙江路汀菰緑薫風¶
晚年少驚送逺吴蠺老恨緒縈抽繭旅情懶　扁舟繫¶
處青帘濁酒湏換一畨重午旋買香蒲浮醆新月湖光¶
<pb:KR4j0074_WYG_047-29b>¶
蕩素練人散紅衣香在兩岸¶
　　前調(次周美/成韻)　　　　　　　　　陳允平¶
鉛霜初褪鳯葆碧斾侵雲窈萬緑傷春逺林幽樂多禽¶
鳥斜陽堤畔草游魚閙暗水流萍沼翠鈿小　凉亭醉¶
倚接䍦巾任敧倒月眀庭樹夜半鵲飛驚曉隔岸蘋鄉¶
夢漸到吹覺一襟風露塵表¶
　　前調　　　　　　　　　　　　趙聞禮¶
愁紅飛眩醉眼日淡芭蕉捲帳掩屏香潤楊花撲春雲¶
<pb:KR4j0074_WYG_047-30a>¶
暖啼鳥驚夢逺芳心亂照影收匳晚畫眉懶　微醒帶¶
困離情中酒相半裙腰粉痩怕按六么歌板簾捲層樓¶
探舊燕腸斷花枝和悶重撚¶
　　前調　　　　　　　　　　　　劉　基¶
珠簾不巻晝雨弱栁絲千縷事與孤鴻去空相憶同誰¶
語雲水迷翠羽人何許玉珮沉湘浦悄凝竚　春風到¶
處白蘋香滿洲渚淚篁自老目盡野田平楚未用天涯¶
悵間阻回顧斜陽猶在髙樹¶
<pb:KR4j0074_WYG_047-30b>¶
　荔支香近¶
　　(雙調七/十三字)¶
　　荔支香近　　　　　　　　　　周邦彦¶
夜來寒侵酒席露微泫舄履初㑹香澤方熏無端暗雨¶
催人但怪燈偏簾巻回顧始覺驚鴻去逺　大都世間¶
最苦惟聚散到得春殘看即是開離宴細思别後栁眼¶
花鬚更誰翦此懐何處消遣¶
　　前調　　　　　　　　　　　　楊澤民¶
<pb:KR4j0074_WYG_047-31a>¶
臉霞香消粉薄淚偷泫靉靉金獸沉水微熏入簾緑樹¶
春隂糝徑紅英風巻芳草怨碧王孫漸逺　錦屏夢回¶
恍覺雲雨散玉瑟慵調更嬾醉瓊花宴寳釵翠滑一縷¶
青絲為君翦别情誰更排遣¶
　　前調　　　　　　　　　　　　方千里¶
小園花梢雨歇淚羞泫碧瓦光霽羅幙香浮鶯啼燕語¶
交加是處簾櫳髙巻風外認得笙歌近逺　醉魂半縈¶
夜酒吹未散暗憶年時正日赴西池宴笑攜豔質郢曲¶
<pb:KR4j0074_WYG_047-31b>¶
新聲妙如翦有愁容易排遣¶
　　前調　　　　　　　　　　　　陳允平¶
未論離亭話别涕先泫旋滌瑶觶深挹芳醪凝愁滿眼¶
歌殘偎人大白湏巻三勸記得當時送逺　素蟾屢眀¶
晦彩雲易散後約難知又却似陽闗宴烏絲寫恨帊子¶
分香為郎翦願郎安信頻遣¶
　風入松¶
　　(又一體雙調/七十三字)¶
<pb:KR4j0074_WYG_047-32a>¶
　　風入松　　　　　　　　　　　康與之¶
一宵風雨送春歸緑暗紅稀畫樓鎮日無人到與誰同¶
撚花枝門外薔薇開也枝頭梅子酸時　玉人應是數¶
歸期翠斂愁眉塞鴻不到雙魚逺歎樓前流水難西新¶
恨欲題紅葉東風滿院花飛¶
　　前調(次順/菴韻)　　　　　　　　　　吳子孝¶
日斜池上客忘歸鶯語都稀殷勤把酒休辭醉殘紅猶¶
戀花枝新水雨過添後緑隂春去濃時　美人邂逅本¶
<pb:KR4j0074_WYG_047-32b>¶
無期山淺如眉年光恰似東流水苦留連欲挽難西在¶
藻共知魚樂歸林閒數鴉飛¶
　　前調(題畫/)　　　　　　　　　　張　璠¶
萬山深鎖白雲中煙霧迷空蒼蒼古樹連青岱楓林時¶
見殘紅茅屋數椽瀟灑江流幾派清瀜　石橋斜渡小¶
溪東一徑遥通科頭不整冠和履對松蘿倚杖吟風何¶
處負囊人至疑童疑友疑翁¶
　　前調　　　　　　　　　　(眀媛/)沈宜修¶
<pb:KR4j0074_WYG_047-33a>¶
栁絲籠碧碧雲低淑景遲遲問春幾許枝頭也野花處¶
處芳菲夢繞池塘春草愁聴枝上黄鸝　小庭踈雨又¶
薔薇痩損紅衣欲憑逺信青鸞杳望天邉江樹依依徃¶
事不堪重憶雲山極目魂迷¶
　郭郎兒¶
　　(或加近拍二字/雙調七十三字)¶
　　郭郎兒　　　　　　　　　　　栁　永¶
帝里閒居小曲深坊庭院沉沉朱户閉新霽畏景天氣¶
<pb:KR4j0074_WYG_047-33b>¶
薫風簾幙無人永晝厭厭如度嵗愁瘁　枕簟微凉睡¶
乆輾轉慵起硯席塵生新詩小闋等閒都盡廢這些兒¶
寂寞情懷何事新来常恁地¶
　師師令¶
　　(師師角妓名也張先贈詞即/名師師令雙調七十三字)¶
　　師師令　　　　　　　　　　　張　先¶
香鈿寳珥拂菱花如水學妝皆道稱時宜粉色有天然¶
春意蜀錦衣長勝未起縱亂霞垂地　都城池苑誇桃¶
<pb:KR4j0074_WYG_047-34a>¶
李問東風何似不湏回扇障清歌脣一㸃小於朱蕊正¶
值殘英和月墜寄此情千里¶
　隔簾聴¶
　　(雙調七/十三字)¶
　　隔簾聴　　　　　　　　　　　栁　永¶
咫尺鳯衾鴛帳欲去無因到鰕鬚窣地重門悄認繡履¶
頻移洞房杳杳彊語笑逞如簧再三輕巧梳妝早　琵¶
琶閒抱愛品相思調聲聲似把芳心告隔簾贏得斷腸¶
<pb:KR4j0074_WYG_047-34b>¶
多少恁煩惱除非共伊知道¶
　河滿子¶
　　(又一體雙調/七十三字)¶
　　河滿子　　　　　　　　　　　尹　鶚¶
雲雨常陪勝㑹笙歌慣逐閒逰錦里風光應占玉鞭金¶
勒驊騮戴月潜穿深曲和香醉脫輕裘　方喜正同鴛¶
帳又言將徃皇州每憶良宵公子伴夢魂常挂紅樓欲¶
表傷離情味丁香結在心頭¶
<pb:KR4j0074_WYG_047-35a>¶
　于飛樂¶
　　(又一體雙調/七十三字)¶
　　于飛樂　　　　　　　　　　　張　先¶
寳匳開菱鑑淨一掬清蟾新妝臉旋學花添蜀紅衫雙¶
繡蝶裙縷鶼鶼尋思前事小屏風仍畫江南　怎空教¶
草解宜男柔桑暗又過春蠶正隂晴天氣更暝色相兼¶
幽期消息曲房西碎月篩簾¶
　傳言玉女¶
<pb:KR4j0074_WYG_047-35b>¶
　　(雙調七/十四字)¶
　　傳言玉女(上元/)　　　　　　　　晁冲之¶
一夜東風吹散栁梢殘雪御樓煙煖對鼇山綵結簫鼓¶
向晚鳳輦初回宫闕千門燈火九衢風月　繡閣人人¶
乍嬉游困又歇豔妝初試把珠簾半揭嬌波溜人手撚¶
玉梅低說相逢長是上元時節¶
　　前調　　　　　　　　　　　　曾　覿¶
鳳闕龍樓清夜月華初照萬㸃星毬䕶花梢寒峭華胥¶
<pb:KR4j0074_WYG_047-36a>¶
夢裏老去歡情終少花愁醉悶緫消除了　紫陌嬉遊¶
不似少年懐抱珠簾十里聴笙簫聲杳幽期宻約暗想¶
淺顰輕笑良時莫負玉山頻倒¶
　　前調　　　　　　　　　　　　楊无咎¶
料峭寒生知是那畨花信算来都為惜花人做恨看猶¶
未足早覺枝頭吹盡曲䦨幽榭亂紅成陣　釃酒花前¶
試停杯與為問褪香銷粉問東風怎忍韶華過半贏得¶
幾塲春困厭厭空似為花愁損¶
<pb:KR4j0074_WYG_047-36b>¶
　　前調(次岳緫/幹韻)　　　　　　　　　黄　機¶
日薄風柔池面欲平還皺紋楸玉子磔磔敲春晝衾繡¶
半捲花氣濃熏香獸小團初試轆轤銀甃　夢斷陽臺¶
甚情懐似病酒鳳匳羞對比年時更痩雙燕乍歸寄與¶
緑牋紅豆那堪又是牡丹時候¶
　　前調(上元/)　　　　　　　　　　趙善扛¶
璧月珠星輝映小桃穠李化工容易與人間富貴東風¶
巷陌春在煖紅温翠人来人去笑歌聲裏　油壁青騘¶
<pb:KR4j0074_WYG_047-37a>¶
第一畨共燕喜舉頭天上有月如人意歌傳樂府猶是¶
昇平風味眀朝湏判醉眠花底¶
　　前調　　　　　　　　　　　　石孝友¶
雪壓梅梢金裊栁絲輕展錦官春早乍風和日煖華茵¶
翠輅九陌綺羅香滿連空燈火滿城簫管　月射西樓¶
更交光照夜宴萬人擁路指鼇山共看花旗翠㡌到處¶
朱簾髙巻歸時常是漏殘銀箭¶
　　前調(錢塘/元夕)　　　　　　　　　　汪元量¶
<pb:KR4j0074_WYG_047-37b>¶
一片風流今夕與誰同樂月臺花館慨塵埃漠漠豪華¶
蕩盡只有青山如洛錢唐依舊潮生潮落　萬㸃燈光¶
羞照舞鈿歌箔玉梅消痩恨東皇命薄昭君淚流手撚¶
琵琶絃索離愁聊寄畫樓哀角¶
　　前調(蝶/)　　　　　　　　　　　劉　基¶
為問韓憑何事化為蝴蝶妒風羞雨一身輕似葉園林¶
晝永麗日晴烟相接舞回栁眼拍翻花頬　殢粉迷香¶
困酣猶自未惬鉏雲深處更愁濃露浥何況素秋枝上¶
<pb:KR4j0074_WYG_047-38a>¶
曉霜披鬛秪應無奈翠消紅歇¶
　風入松¶
　　(又一體雙調/七十四字)¶
　　風入松　　　　　　　　　　　晏幾道¶
栁隂庭院杏梢牆依舊巫陽鳳簫已逺青樓在水沉難¶
復暖前香臨鏡舞鸞離照倚筝飛雁辭行　墜鞭人意¶
自淒凉淚眼回腸斷雲殘雨當年事到如今幾處難忘¶
兩袖曉風花陌一簾夜月蘭堂¶
<pb:KR4j0074_WYG_047-38b>¶
　　前調　　　　　　　　　　　　晏幾道¶
心心念念憶相逢别恨誰濃就中懊惱難拚處是擘釵¶
分鈿匆匆却似桃源路失落花空記前蹤　彩牋書盡¶
浣溪紅深意難通强歡殢酒圗消遣到醒来愁悶還重¶
若是初心未改多應此意湏同¶
　　前調　　　　　　　　　　　　周紫芝¶
禁煙過後落花天無奈輕寒東風不管春歸去共殘紅¶
飛上秋千看盡天涯芳草春愁堆在䦨干　楚江横斷¶
<pb:KR4j0074_WYG_047-39a>¶
夕陽邉無限青煙舊時雲去今何處山無數栁漲平川¶
與問風前回雁甚時吹過江南¶
　　前調(舟泛/瀟湘)　　　　　　　　　　趙師侠¶
溪山佳處是湘中今古言同平林逺岫渾如畫更漁村¶
返照斜紅兩岸荻風䇿䇿一江秋水溶溶　蒼崖石壁¶
景尤雄人自西東利名汩沒黄塵裏又那知清勝無窮¶
何日輕舠蓑笠持竿獨釣西風¶
　　前調　　　　　　　　　　　　曹　冠¶
<pb:KR4j0074_WYG_047-39b>¶
瑶煙斂散媚晴空雲淡竒峰澄江金斗平波面扁舟載¶
蓑笠漁翁髣髴輞川圗上依稀苕霅溪中　舂鉏掠水¶
浪花重飛傍蘆叢綺霞斜映征鴻影供吟毫佳景無窮¶
頓起騎鯨游興泠然獨御清風¶
　　前調　　　　　　　　　　　　陸　游¶
十年裘馬錦江濵酒隐紅塵萬金選勝鶯花海倚踈狂¶
驅使青春吹笛魚龍盡出題詩風月俱新　自憐華髪¶
滿紗巾猶是官身鳳棲常記當年語問浮名何似身親¶
<pb:KR4j0074_WYG_047-40a>¶
欲寄吴牋說與這回真箇閒人¶
　　前調　　　　　　　　　　　　謝　懋¶
老来常憶少年狂宿粉棲香自憐獨得東君意有三年¶
窺宋東牆笑舞落花紅影醉眠芳草斜陽　事随春夢¶
去悠揚休教思量近来眼底無姚魏有誰更管領年芳¶
換得河陽衰鬢一簾烟雨梅黄¶
　　前調　　　　　　　　　　　　髙觀國¶
巻簾日日恨春隂寒食新晴馬蹄只向南山去長橋愛¶
<pb:KR4j0074_WYG_047-40b>¶
花栁多情紅外風嬌日暖翠邉水秀山眀　杜郎歌酒¶
過平生到處蓬瀛醉魂不入重城晚穠歡寄桃葉桃根¶
繡被嫩寒清曉鶯聲喚醒春酲¶
　　前調(聞鄰女/吹笛)　　　　　　　　　髙觀國¶
粉嬌曾隔翠簾看横玉聲寒夜深不管柔荑冷櫻朱度¶
香噴雲鬟霜月揺揺吹落梅花簌簌驚殘　蕭郎且放¶
鳳簫閒何處驂鸞静聴三弄霓裳罷魂飛斷愁裏闗山¶
三十六宫天近念奴却在人間¶
<pb:KR4j0074_WYG_047-41a>¶
　　前調(茉莉/花)　　　　　　　　　　史達祖¶
素馨跗萼太寒生多翦春氷夜深緑霧侵凉月照晶晶¶
花葉分眀人卧碧紗㡡淨香吹雪練衣輕　頻伽銜得¶
墮南薫不受纎塵若隨荔子華清去定空埋身外芳名¶
借重玉爐沈炷起予石鼎湯聲¶
　　前調　　　　　　　　　　　　韓　淲¶
小樓春映逺山横緑徧髙城望中一片斜陽静更萋萋¶
芳草還生霏雨冷煙寒食落花飛絮清眀　數聲絃管¶
<pb:KR4j0074_WYG_047-41b>¶
忍重聴猶帶微酲問春何事春將老春不語春恨難平¶
莫把風流時節都歸閒淡心情¶
　　前調(冬至/)　　　　　　　　　　李肩吾¶
霜風連夜做冬晴曉日千門香葭暖透黄鐘管正玉臺¶
彩筆書雲竹外南枝意早數花開對清尊　香閨女伴¶
笑輕盈倦繡停鍼花甎一線添紅影看從今迤邐新春¶
寒食相逢何處百單五箇黄昏¶
　　前調　　　　　　　　　　　　趙聞禮¶
<pb:KR4j0074_WYG_047-42a>¶
　麴塵風雨亂春晴花重寒輕珠簾巻上還重下怕東風¶
　吹散歌聲棋倦杯傾晝永粉香花豔清眀　十分無處¶
　著閒情来覓娉婷薔薇誤罥尋春袖倩柔荑為補香痕¶
　苦恨啼鵑驚夢何時翦燭重盟¶
　　　前調(又一/體)　　　　　　　　　　王廷相¶
　秋風瑟瑟送年華揺落緫堪嗟登髙不盡茱茰盞分眀¶
　孤負黄花休恨山長水闊不妨夢裏還家　江湖日日¶
　老蒹葭雁滿平沙浮雲遮斷来時路路迷離難問仙槎¶
<pb:KR4j0074_WYG_047-42b>¶
　空採蘅香滿袖憑誰寄向天涯¶
　¶
　¶
　¶
　¶
　¶
　¶
御選歴代詩餘巻四十七¶

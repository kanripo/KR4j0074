# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.237265
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷八十一目録
<pb:KR4j0074_WYG_081-1a>¶
　欽定四庫全書¶
御選歴代詩餘巻八十一目録(起一百三字/至一百四字)¶
　　　西平樂(又一體/)¶
　　　　晁補之¶
　　　安平樂慢¶
　　　　万俟雅言¶
　　　長相思(又一體/)¶
　　　　栁永¶
<pb:KR4j0074_WYG_081-1b>¶
　　　二郎神(又一體/)¶
　　　　馬荘父¶
　　　湘江静¶
　　　　史達祖¶
　　　曲游春(又一體/)¶
　　　　施岳¶
　　　秋霽¶
　　　　曽紆¶
<pb:KR4j0074_WYG_081-2a>¶
　　西江月慢¶
　　　吕渭老¶
　　情乆長¶
　　　吕渭老(二首/)¶
　　霓裳中序第一(又一體/)¶
　　　周密¶
　　　詹正¶
　　　羅志仁¶
<pb:KR4j0074_WYG_081-2b>¶
　　　應法孫¶
　　憶舊遊(又一體/)¶
　　　劉將孫¶
　　雨霖鈴¶
　　　栁永¶
　　前調(又一體/)¶
　　　黄裳¶
　　前調(又一體/)¶
<pb:KR4j0074_WYG_081-3a>¶
　　　王庭珪¶
　　䨇聲子¶
　　　栁永¶
　　雙頭蓮(又一體/)¶
　　　周邦彦¶
　　春從天上來(又一體/)¶
　　　吳激¶
　　　吳易¶
<pb:KR4j0074_WYG_081-3b>¶
　　西湖月¶
　　　黄子行¶
　　金盞子(又一體/)¶
　　　吳文英¶
　　　蔣捷¶
　　楚宫春(又一體/)¶
　　　周密¶
　　龍山會(又一體/)¶
<pb:KR4j0074_WYG_081-4a>¶
　　　趙以夫(二首/)¶
　　澡蘭香¶
　　　吳文英¶
　　春雲怨¶
　　　馮艾子¶
　　　王世貞¶
　　竹馬子¶
　　　栁永¶
<pb:KR4j0074_WYG_081-4b>¶
　　前調(又一體/)¶
　　　葉夢得¶
　　綺羅香¶
　　　張炎¶
　　看花迴(又一體/)¶
　　　趙彦端(二首/)¶
　　征部樂¶
　　　栁永¶
<pb:KR4j0074_WYG_081-5a>¶
　　水龍吟(又一體/)¶
　　　蔣捷¶
　　花心動(又一體/)¶
　　　謝逸¶
　　　趙長卿¶
　　　李彌遜¶
　　　劉鎮¶
　　　髙觀國¶
<pb:KR4j0074_WYG_081-5b>¶
　　　史達祖¶
　　　吳文英¶
　　　蔣捷¶
　　　阮逸女¶
　　　黄子行¶
　　　張翥¶
　　　劉基¶
　　前調(又一體/)¶
<pb:KR4j0074_WYG_081-6a>¶
　　　劉燾¶
　　長相思(又一體/)¶
　　　袁去華¶
　　陽春(又一體/)¶
　　　楊无咎¶
　　望逺行(又一體/)¶
　　　栁永¶
　　向湖邊¶
<pb:KR4j0074_WYG_081-6b>¶
　　　江緯¶
　　清江裂石¶
　　　屠隆¶
　　　于未¶
　　迎新春¶
　　　栁永¶
　　傾杯樂(又一體/)¶
　　　栁永¶
<pb:KR4j0074_WYG_081-7a>¶
　　　瀟湘逢故人慢(又一體/)¶
　　　　王秋英¶
　¶
　¶
　¶
　¶
　¶
　¶
<pb:KR4j0074_WYG_081-7b>¶
　¶
　¶
　¶
　¶
　¶
　¶
　¶
御選歴代詩餘巻八十一目録¶
#+PROPERTY: JUAN 卷八十一
<pb:KR4j0074_WYG_081-8a>¶
　欽定四庫全書¶
御選歴代詩餘巻八十一(起一百三字/至一百四字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　西平樂¶
　　　(又一體雙調/一百三字)¶
　　　西平樂(廣陵送王/止仲赴闕)　　　　　　　晁補之¶
　鳳詔傳来綘闕當宁思賢輔淮海甘棠恵化霖雨商巖¶
<pb:KR4j0074_WYG_081-8b>¶
　吉夢熊虎周郊舊卜千秋盛際催促朝天歸去動離緒¶
　　空眷戀難暫駐新植䨇亭臨水風月佳名未覩準擬¶
　金尊時舉況樂府風流一部妍歌妙舞縈雲迴雪親教¶
　與恨難訴爭欲攀轅借住功成繡衮重與江山作主¶
　　安平樂慢¶
　　　(雙調一/百三字)¶
　　　安平樂慢(都門池/苑應制)　　　　　　万俟雅言¶
　瑞日初遲緒風乍暖千花百草争香瑶池路穏閬苑春¶
<pb:KR4j0074_WYG_081-9a>¶
深雲樹水殿相望栁曲沙平看塵随青盖絮惹紅妝賣¶
酒緑陰旁無人不醉春光　有十里笙歌萬家羅綺身¶
世疑在仙郷行樂知無禁五侯半隠少年塲舞妙歌妍¶
空妒得鶯嬌燕忙念芳菲都来㡬日不堪風雨踈狂¶
　長相思¶
　　(又一體雙調/一百三字)¶
　　長相思　　　　　　　　　　　栁　永¶
畫鼓喧街蘭燈滿市皎月初照嚴城清都絳闕夜景風¶
<pb:KR4j0074_WYG_081-9b>¶
傳銀箭露暖金莖巷陌縱横過平康款轡緩聴歌聲鳳¶
燭熒熒那人家未掩香屏　向羅綺叢中認得依稀舊¶
日雅態輕盈嬌波豔冶巧笑依然有意相迎牆頭馬上¶
漫遲留難寫深誠又豈知名宦拘檢年来減盡風情¶
　二郎神¶
　　(又一體雙調/一百三字)¶
　　二郎神(栁花/)　　　　　　　　　馬荘父¶
日髙睡起又恰見栁梢飛絮倩説與年年相挽却又因¶
<pb:KR4j0074_WYG_081-10a>¶
他相誤南北東西何時定看碧沼青浮無數念蜀郡風¶
流金陵年少那尋張緒　應許雪花比並撲簾堆户更¶
羽綴游絲氊鋪小徑腸斷鵓鳩喚雨舞態顛狂恨腰輕¶
怯散了㡬回重聚空暗想昔日長亭别酒杜鵑催去¶
　湘江静¶
　　(雙調一百三字/一名瀟湘静)¶
　　湘江静　　　　　　　　　　　史達祖¶
春草堆青雲浸浦記匆匆倦篙曽駐漁榔四起沙鷗未¶
<pb:KR4j0074_WYG_081-10b>¶
落怕愁沾詩句碧袖一聲歌石城怨西風随去滄波蕩¶
晚菰蒲㺯秋還重到斷魂處　酒易醒思正苦想空山¶
桂香懸樹三年夢冷孤吟意短屢煙鐘津鼓屐齒厭登¶
臨移橙後㡬畨涼雨潘郎漸老風流頓減閒居未賦¶
　曲游春¶
　　(又一體雙調/一百三字)¶
　　曲游春(清明湖上次/周草牎韻)　　　　　　施　岳¶
畫舸西泠路占栁陰花影芳意如織小楫衝波度麴塵¶
<pb:KR4j0074_WYG_081-11a>¶
扇底粉香簾隙岸轉斜陽隔又過盡别船簫笛傍斷橋¶
翠繞紅圍相對半篙晴色　頃刻千山暮碧向沽酒樓¶
前猶繫金勒乘月歸来正棃花夜縞海棠煙羃院宇明¶
寒食醉乍醒一庭春寂任滿身露濕東風欲眠未得¶
　秋霽¶
　　(䨇調一百三字胡浩然作秋晴詞遂以名調又作/春晴詞亦名春霽但胡詞乃一百五字其有多寡)¶
　　(者皆後人/所損益也)¶
　　秋霽　　　　　　　　　　　　曽　紆¶
<pb:KR4j0074_WYG_081-11b>¶
朩落山明暮江碧樓倚太虚寥廓素手飛觴釵頭笑取¶
金英滿浮桑落鬢雲漫約酒紅拂破香顋薄細細酌簾¶
外任教月轉畫闌角　當年快意登臨異鄉節物難禁¶
離索故人逺凌波何在惟有殘英共寂寞愁到斷腸無¶
處著寄寒香與憑渠問訊佳時㺯粉吹花為誰梳掠¶
　西江月慢¶
　　(雙調一/百三字)¶
　　西江月慢　　　　　　　　　　呂渭老¶
<pb:KR4j0074_WYG_081-12a>¶
春風淡淡清晝永落英千尺桃杏散平郊晴蜂来往妙¶
香飄擲傍畫橋煮酒青帘緑楊風外數聲長笛記去年¶
紫陌朱門花下舊相識　向寶帊裁書憑燕翼望翠閣¶
煙林似織聞道春衣猶未整過禁烟寒食但記取角枕¶
題情東牎休誤這些端的更莫待青子緑陰春事寂¶
　情乆長¶
　　(雙調一百三字此調惟見吕渭老/二作並無别格或作百二字者悞)¶
　　情乆長　　　　　　　　　　　吕渭老¶
<pb:KR4j0074_WYG_081-12b>¶
冰梁跨水沈沈霽色遮千里怎向我小舟孤楫天外飄¶
墜夜寒侵短髪睡不穏牕外寒風漸起嵗華暮蟾光射¶
雪碧瓦飄霜塵不動寒無際　雞咽荒郊夢也無歸計¶
擁繡枕斷魂殘魄清吟無味想伊睡起又念逺樓閣横¶
枝對倚待歸去西牕翦燭小閣凝香深翠幙饒春睡¶
　　前調　　　　　　　　　　　　吕渭老¶
瑣牕夜永無聊盡作傷心句甚近日帶腰移眼棃臉揮¶
雨春心償未足怎忍聴啼血催歸杜宇暮㠶挂沈沈暝¶
<pb:KR4j0074_WYG_081-13a>¶
色滚滚長江流不盡来無據　㸃檢風光嵗月今如許¶
趁此際浦花汀草一棹東去雲牕霧閣洞天曉同作煙¶
霞伴侣𥮅誰見梅簾醉夢栁陌晴遊應未許春知處¶
　霓裳中序第一¶
　　(又一體雙調/一百三字)¶
　　霓裳中序第一　　　　　　　　周　密¶
湘屏展翠疉恨入宫溝流怨葉銀釭冷金花暗結又鴈¶
影帶霜蛩音淒月珠寬腕雪歎錦箋芳字盈篋人何在¶
<pb:KR4j0074_WYG_081-13b>¶
玊簫舊約忍對素娥説　愁絶衣砧幽咽任帳底沈煙¶
漸滅紅蘭誰採贈别悵洛浦分綃漢皋遺玦舞鸞光半¶
缺最怕聽離絃乍闋凭䦨乆一庭香露桂影㺯棲蝶¶
　　前調(羽士丈室/宣和古鏡)　　　　　　　　詹　正¶
一規古蟾魄瞥過宣和㡬春色知那箇栁䯳花怯曽搓¶
玉團香塗雲抹月龍章鳳刻是如何兒女消得便孤了¶
翠鸞何限人更在天北　磨滅古今離别幸相從薊門¶
仙客蕭然林下秋葉對雲淡星疎睂青影白佳人巳傾¶
<pb:KR4j0074_WYG_081-14a>¶
國漫贏得癡銅舊畫興亡事道人知否見了也華髪¶
　　前調(四聖/觀)　　　　　　　　　　羅志仁¶
来鴻又去燕看罷江湖收畫扇漫湖曲雕闌倚倦正船¶
過西陵快篙如箭淩波不見但陌花遺曲淒怨孤山路¶
晚蒲病栁淡緑鎖深院　離恨五雲宫殿記舊日曽遊¶
翠輦青紅如寫便面悵下鵠池荒放鶴人逺粉牆随岸¶
轉漏碧瓦殘陽一線蓬萊夢人間那信坐看海濤淺¶
　　前調(和周草/牎韻)　　　　　　　　　應法孫¶
<pb:KR4j0074_WYG_081-14b>¶
愁雲翠萬疉露栁寒蟬空抱葉珠簾捲流蘇寶結乍庭¶
户嫩凉䦨干㣲月玉纖勝雪委素紈塵消香箧思前事¶
鶯期燕約寂寞向誰説　悲絶漏籤聲咽漸寒灺蘭釭¶
未滅良宵長是間别恨酒凝紅綃粉涴瑶玦鏡盟鸞影¶
缺吹怨笛西風數闋無言乆和衣成夢睡損縷金蝶¶
　憶舊遊¶
　　(又一體雙調/一百三字)¶
　　憶舊遊　　　　　　　　　　　劉将孫¶
<pb:KR4j0074_WYG_081-15a>¶
正落花時節顦顇東風緑滿愁痕悄客夢驚呼伴侣斷¶
鴻有約回泊歸雲江空共道惆悵夜雨隔篷聞儘世外¶
縱横人間恩怨細酌重論　歎他郷異縣渺舊雨新知¶
歴落情真匆匆那忍别料當君思我我亦思君人生自¶
非麋鹿無計乆同羣此去重消魂黄昏細雨人閉門¶
　雨霖鈴¶
　　(本唐明皇蜀歸曲也取/以名詞雙調一百三字)¶
　　雨霖鈴(秋别/)　　　　　　　　　栁　永¶
<pb:KR4j0074_WYG_081-15b>¶
寒蟬淒切對長亭晚驟雨初歇都門帳飲無緒方留戀¶
處蘭舟催發執手相看淚眼竟無語凝咽念去去千里¶
煙波暮靄沈沈楚天闊　多情自古傷離别更那堪冷¶
落清秋節今宵酒醒何處楊栁岸曉風殘月此去經年¶
應是良辰好景虚設便縱有千種風情更與何人説¶
　　前調(又一/體)　　　　　　　　　　黄　裳¶
天南遊客甚而今却送君南國西風萬里無限吟蟬暗¶
續離情如織秣馬脂車去即去多少人惜望百里煙慘¶
<pb:KR4j0074_WYG_081-16a>¶
雲山送兩程愁作行色　飛帆過浙西封域到秋深且¶
檥荷花澤就船買得鱸鱖新榖破雪堆香粒此興誰同¶
須記東秦有客相憶願聽了一闋歌聲醉倒&KR0838;今日¶
　　前調(又一/體)　　　　　　　　　　王庭珪¶
璚樓玉宇滿人寰似海邊洲渚蓬萊又還水淺鯨濤静¶
見銀宫如許紫極鳴簫聲斷望霓舟何處待夜深重倚¶
層霄認得瑶池廣寒路　郢中舊曲誰能度恨聲歌響¶
入青雲去西湖近時絶唱總不道月梅鹽絮暗想當年¶
<pb:KR4j0074_WYG_081-16b>¶
賓從毫端有驚人句漫説向枚叟鄒生共作梁園賦¶
　雙聲子¶
　　(雙調一/百三字)¶
　　　聲子　　　　　　　　　　　栁　永¶
晚天蕭索斷蓬蹤跡乗興蘭棹東遊三吳風景姑蘇臺¶
榭牢落暮靄初收夫差舊國香徑沒徒有荒丘繁華處¶
悄無覩惟聞麋鹿呦呦　想當年空運籌决戰圖王取¶
霸無休江山如畫雲濤煙浪翻輸范蠡扁舟騐前經後¶
<pb:KR4j0074_WYG_081-17a>¶
史嗟漫載當日風流斜陽暮草茫茫盡成萬古遺愁¶
　雙頭蓮¶
　　(又一體雙調/一百三字)¶
　　　頭蓮　　　　　　　　　　　周邦彦¶
一抹殘霞幾行新鴈天染斷紅雲迷陣影隠約望中㸃¶
破晚空澄碧助秋色門掩西風橋横斜照青翼未来濃¶
塵自起咫尺鳳幃合有人相識　歎乖隔知甚時恣與¶
同攜歡適度曲傳觴並韀飛轡綺陌畫堂連夕樓頭千¶
<pb:KR4j0074_WYG_081-17b>¶
里帳底三更盡堪淚滴怎生向緫無聊但只聽消息¶
　春從天上来¶
　　(又一體雙調/一百三字)¶
　　春從天上来　　　　　　　　　吳　激¶
海角飄零歎漢苑秦宫墜露飛螢夢回天上金屋銀屏¶
歌吹競舉青㝠問當時遺譜有絶藝鼓瑟湘靈促哀彈¶
似林鶯嚦嚦山溜泠泠　棃園太平樂府醉㡬度春風¶
鬢髪星星舞徹中原塵飛滄海風雪萬里龍庭寫清笳¶
<pb:KR4j0074_WYG_081-18a>¶
幽怨人憔悴不似丹青酒㣲醒一軒凉月燈火青熒¶
　　前調　　　　　　　　　　　　吳　易¶
有箇惺惺記雲嚲春鬟波翦秋睛哀彈麗曲嘹唳流鶯¶
筆走錦字蛇驚憶挑燈丙夜翻青史評判豪英兩心期¶
待功成拂袖梅墅蓴汀　驀然江湖風景悵栁拂章臺¶
憔悴青青是耶非耶樓空人去夢語嗚咽悲凝縱成灰¶
心事多情債浩劫魂縈任飄零韋郎兩世杜牧三生¶
　西湖月¶
<pb:KR4j0074_WYG_081-18b>¶
　　(䨇調一/百三字)¶
　　西湖月　　　　　　　　　　　黄子行¶
湖光冷浸坡瓈蕩一晌薰風小舟如葉藕花十丈雲梳¶
霧洗翠嬌紅怯壺觴圍坐處正酒醁吹波潮暈頰尚記¶
得玉臂生凉不放汗香輕浹　殢人小摘牆榴為碎搯¶
猩紅細認裙摺舊遊如夢新愁似織淚珠盈睫秋娘風¶
味在怎得對銀釭生笑靨消痩沈約詩腰彷彿堪捻¶
　金盞子¶
<pb:KR4j0074_WYG_081-19a>¶
　　(又一體雙調/一百三字)¶
　　金盞子(寓牕桂/花晚開)　　　　　　　　吳文英¶
賞月梧園恨廣寒宫樹曉風揺落莓砌掃蛛塵空腸斷¶
熏鑪燼消殘萼殿秋尚有餘花鎖煙牎雲幄新鴈又無¶
端送人江上短亭初泊　籬角夢依約人一笑惺忪翠¶
袖薄悠然醉魂喚醒幽叢畔淒香霧雨漠漠晚吹乍顫¶
秋聲早屏空金雀明朝想猶有數㸃蜂黄伴我斟酌¶
　　前調　　　　　　　　　　　　蔣　捷¶
<pb:KR4j0074_WYG_081-19b>¶
練月縈牕夢乍醒黄花翠竹庭館心字夜香消人孤另¶
䨇鶼被他羞看擬待告訴天公減秋聲一半無情鴈正¶
用恁時飛来呌雲尋伴　猶記杏櫳暖銀燭下纖影卸¶
佩款春渦暈紅豆小鶯衣嫩珠痕澹印芳汗自從信誤¶
青鸞想籠鸚停喚風刀快翦盡畵檐梧桐怎翦愁斷¶
　楚宫春¶
　　(又一體雙調/一百三字)¶
　　楚宫春(牡丹/)　　　　　　　　　周　密¶
<pb:KR4j0074_WYG_081-20a>¶
香迎曉日看煙佩霞綃羙女金谷倦倚畫闌無語情深¶
嬌足雲擁瑶房翠幙煖捲東風傾國半捻愁紅念舊遊¶
凝竚蘭翹瑞鸞低舞庭緑　猶想沉香亭北人醉裏芳¶
筆曽題私曲浥浥露痕移取春歸華屋緑幛銀屏静掩¶
悄未許鶯窺燕宿酒半闌重遶鴛機醉靨爭妍紅玉¶
　龍山會¶
　　(又一體雙調/一百三字)¶
　　龍山會(九日/二首)　　　　　　　　　趙以夫¶
<pb:KR4j0074_WYG_081-20b>¶
佳節明朝九綵舫凌虚共醉西風酒湖光藍潤透雲浪¶
碎巧學波紋吹皺碧落杳無邉但玉削千峰寒痩留連¶
乆秋容似洗月華如晝　回頭南楚東徐暝靄蒼煙處¶
處空刁斗山公今健否功名事付與年時交舊白髪苦¶
欺人尚堪插黄花盈首歸去也東籬好在覓淵明友¶
　　前調　　　　　　　　　　　　趙以夫¶
九日無風雨一笑凭髙浩氣横秋宇羣峰青可數寒城¶
小一水縈迴如縷西北最闗情漫遥指東徐南楚黯消¶
<pb:KR4j0074_WYG_081-21a>¶
魂斜陽冉冉鴈聲悲苦　今朝寒菊依然重上南樓草¶
草成歡聚詩朋休浪賦舊題處俛仰已随塵土莫放酒¶
行踈清漏短凉蟾當午也全勝白衣未至獨醒凝竚¶
　澡蘭香¶
　　(雙調一/百三字)¶
　　澡蘭香(淮安/重午)　　　　　　　　　吳文英¶
盤絲繫掔巧篆垂簪玉隠紺紗睡覺銀瓶露井彩箑雲¶
牕往事少年依約為當時曽寫榴裙傷心紅綃褪萼黍¶
<pb:KR4j0074_WYG_081-21b>¶
夢光隂漸老汀洲煙蒻　莫唱江南古調怨抑難招楚¶
江沈魄薰風燕乳暗雨梅黄午鏡澡蘭簾幙念秦樓也¶
擬人歸應翦菖蒲自酌但悵望一縷新蟾随人天角¶
　春雲怨¶
　　(宋馮艾子自度曲其詞傷春感/昔故以怨名雙調一百三字)¶
　　春雲怨　　　　　　　　　　　馮艾子¶
春風惡劣把數枝香錦和鶯吹折雨重栁腰嬌困燕子¶
欲扶扶不得軟日烘煙乾風收霧芍藥荼䕷㺯顔色簾¶
<pb:KR4j0074_WYG_081-22a>¶
幙輕陰圖書清潤日永篆香絶　盈盈笑靨宫黄額試¶
紅鸞小扇丁香雙結團鳳睂心倩郎貼教洗金罍共看¶
西堂醉花新月曲水澄空麗人何處往事暮雲萬葉¶
　　前調　　　　　　　　　　　　王世貞¶
風僝雨僽漸栁眠無力花如中酒睡怯象牀寒峭幽夢¶
㡬回渾不就燕搊華絃鶯調清管細譜新詞杜鵑噣行¶
路方難歸期無據愁與悶相守　芳醪點出天公手解¶
翻寒作暖攛辰成酉枕畔華胥暫拖逗青眼朦朧一任¶
<pb:KR4j0074_WYG_081-22b>¶
長門送来銀漏未舉尊前乍停杯後半刻也堪白首¶
　竹馬子¶
　　(子或作兒雙/調一百三字)¶
　　竹馬子　　　　　　　　　　　栁　永¶
登孤壘荒凉危亭曠望靜臨煙渚對雌霓挂宇䧺風拂¶
檻㣲收煩暑漸覺一葉驚秋殘蟬噪晚素商時序覽景¶
想前歡指神京非霧非煙深處　向此成追感新愁易¶
積故人難聚憑髙盡日凝竚贏得消魂無語極目霽靄¶
<pb:KR4j0074_WYG_081-23a>¶
霏㣲斷鴉零亂蕭索江城暮南樓畫角又逐殘陽去¶
　　前調(又一/體)　　　　　　　　　　葉夢得¶
與君記平山堂前細栁㡬回同挽又征㠶夜落危檻依¶
舊遥臨雲巘自笑来往匆匆朱顔漸改故人俱逺横笛¶
想遺聲但寒松千丈傾崖蒼蘚　世事終何巳田園縱¶
在嵗隂仍晚嵇康老来尤嬾只要蓴羮菰飯却欲便買¶
茅廬短篷輕檝尊酒猶能辦君能過我水雲聊為伴¶
　綺羅香¶
<pb:KR4j0074_WYG_081-23b>¶
　　(雙調一/百三字)¶
　　綺羅香　　　　　　　　　　　張　炎¶
候館深燈遼天斷羽近日音書疑絶轉眼傷心慵看剰¶
歌殘闋纔忘了還著思量待去也怎禁離别恨只恨桃¶
葉空江殷勤不似謝紅葉　良宵誰見哽咽對熏鑪象¶
尺閒伴淒切獨立西風猶憶舊家時節随款歩花密藏¶
春聽怯語栁踈嫌月今休問燕約鶯期夢遊空趁蝶¶
　看花迴¶
<pb:KR4j0074_WYG_081-24a>¶
　　(又一體雙調/一百三字)¶
　　看花迴　　　　　　　　　　　趙彦端¶
注目正江湖浩蕩煙雲離屬美人衣蘭佩玉澹秋水凝¶
神陽春翻曲烹鮮坐嘯清淨五千言自足横劒氣南斗¶
光中浩然一醉引雙鹿　回鴈未歸書未續夢草處舊¶
芳重緑誰憶瀟湘嵗晚為喚起長風吹飛黄鵠功名異¶
時圯上家傳謝寵辱待封留拜公堂下授我長生籙¶
　　前調　　　　　　　　　　　　趙彦端¶
<pb:KR4j0074_WYG_081-24b>¶
愛日報踈梅動意春前罅白畫棟曉開夀域度百和温¶
黁霜華無力斑衣翠袖人面年年照酒色環四座璧月¶
瓊枝恍然江縣擬郷國　聞道撫東岩舊迹又殊勝謝¶
家清逸知與桃花笑了定何似青鳥層城消息他年妙¶
髙峰上優曇會堪折擁輕軒未妨遊戲看取朱輪十¶
　征部樂¶
　　(雙調一/百三字)¶
　　征部樂　　　　　　　　　　　栁　永¶
<pb:KR4j0074_WYG_081-25a>¶
雅歡幽會良夜可惜虚抛擲追念狂蹤舊跡長秖恁愁¶
悶朝夕憑誰去花街覓細説與此中端的道向我轉覺¶
厭厭夢役魂勞苦相憶　須知最有風前月下心事始¶
終難得但願我蟲蟲心下把人看待長似初相識況逢¶
春色便是有舉觴消息待這回好好憐伊更不輕折¶
　水龍吟¶
　　(又一體雙調/一百三字)¶
　　水龍吟(招梅/魂)　　　　　　　　　蔣　捷¶
<pb:KR4j0074_WYG_081-25b>¶
醉兮瓊瀣浮觴些招兮遣巫陽些君毋去此颶風将起¶
天㣲黄些野馬塵埃汙君楚楚白霓裳些駕空兮雲浪¶
茫洋東下流君住他方些　月滿兮方塘些叫雲兮笛¶
淒涼些歸来兮為我重倚蛟背寒鱗蒼些俯視春紅浩¶
然一笑吐幽香些翠禽兮㺯曉招君未至我心傷些¶
　花心動¶
　　(又一體雙調/一百四字)¶
　　花心動　　　　　　　　　　　謝　逸¶
<pb:KR4j0074_WYG_081-26a>¶
風裏楊花輕薄性銀燭髙燒心熱香餌懸鈎魚不輕吞¶
辜負釣兒虛設桑蠶到老絲長絆鍼刺眼淚流成血思¶
量起拈枝花朶果兒難結　海様情深忍撇似夢裏相¶
逄不勝歡悦出水雙蓮摘取一枝可惜並頭分折猛期¶
月滿會姮娥誰知是初生新月折翼鳥甚日于飛時節¶
　　前調(客中見寄/煖香書院)　　　　　　　　趙長卿¶
風軟寒輕暗香飄撲面無限清楚乍淡乍濃應想前村¶
定是早梅初吐馬兒行過坡兒下危橋外竹梢踈處半¶
<pb:KR4j0074_WYG_081-26b>¶
斜露花花蕊蕊燦然滿樹　一晌看花凝竚因念我西¶
園玉英真素最是繫心婉娩精神伴得水雲仙侣斷腸¶
沒奈人千里無計向釵頭頻覷淚如雨那堪又還日暮¶
　　前調(七夕/)　　　　　　　　　　李彌遜¶
水館風亭晚香濃一畨芰荷經雨簟枕乍閒襟裾初試¶
散盡滿軒袢暑斷雲却送輕雷去踈林外玉鈎㣲吐夜¶
未闌秋生敗葉暗催庭樹　天上佳期乆阻星河畔仙¶
車縹緲雲路舊恨未平幽歡難駐灑落半天風露綺羅¶
<pb:KR4j0074_WYG_081-27a>¶
人散金猊冷醉魂到華胥深處洞房悄南樓畫角自語¶
　　前調　　　　　　　　　　　　劉　鎮¶
鳩雨催晴遍園林一畨緑嬌紅媚栁外金衣花底香鬚¶
消得豔陽天氣障泥歩錦尋芳路稱来往縱横珠翠笑¶
攜手旗亭問酒更酬春思　還記東山樂事向歌雪香¶
中伴春沈醉粉袖殢人彩筆題詩陶寫老来風味夜深¶
銀燭明如晝待歸去看承花睡夢雲散屏山半熏沈水¶
　　前調(梅意/)　　　　　　　　　　髙觀國¶
<pb:KR4j0074_WYG_081-27b>¶
碧蘚封枝㸃寒英踈踈玉清冰濕夢憶舊家春與新恩¶
曽映夀陽妝額緑衣青袂南鄰伴應怪我精神都别恨¶
衰晚春風意思頓成羞怯　猶念横斜性格惱和靖吟¶
魂自来清絶斜傍勁松偷倚修篁總是嵗寒相識綠隂¶
青子當時意到如今芳心銷歇小橋夜清愁倦陪澹月¶
　　前調　　　　　　　　　　　　史逹祖¶
風約簾波錦機寒難遮海棠煙雨夜酒未蘇春枕猶攲¶
曽是誤成歌舞半褰薇帳雲頭散奈愁味不随香去儘¶
<pb:KR4j0074_WYG_081-28a>¶
沈静文園更渴有人知否　嬾記温柔舊處偏只怕臨¶
風見他桃樹繡户鎖塵錦瑟空絃無復畫睂心緒待拈¶
銀管書春恨被雙燕替人言語意不盡垂楊㡬千萬縷¶
　　前調(栁/)　　　　　　　　　　　吳文英¶
十里東風裊垂楊長似舞時腰痩翠館朱樓紫陌青門¶
處處燕鶯晴晝乍看揺曵金絲綬青淺映鵞黄如酒嫩¶
隂裏煙滋露染翠嬌紅溜　此際雕鞍去乆空追念郵¶
亭短枝盈首海角天涯寒食清明淚㸃絮花沾袖年年¶
<pb:KR4j0074_WYG_081-28b>¶
折贈行人逺今年恨依然纖手斷腸也羞睂畫應未就¶
　　前調(南塘/元夕)　　　　　　　　　　蔣　捷¶
春入南塘粉梅花盈盈倚風㣲笑虹暈貫簾星毬攢巷¶
徧地寶光交照湧金門外樓臺影參差浸西湖波渺暮¶
天逺芙蓉萬朶是誰移到　鬒鬢䨇仙未老陪玳席佳¶
賔暖香雲繞翠簨叩冰銀管嘘霜瑞露滿鍾頻釂醉歸¶
深院重歌舞琱盤轉珍珠紅小鳳洲栁絲絲淡煙㺯曉¶
　　前調　　　　　　　　　　　　阮逸女¶
<pb:KR4j0074_WYG_081-29a>¶
仙苑春濃小桃開枝枝巳堪攀折乍雨乍晴輕暖輕寒¶
漸近賞花時節栁揺臺榭東風軟簾櫳静幽禽調舌斷¶
魂逺閒尋翠徑頓成愁結　此恨無人共説還立盡黄¶
昏寸心空切强整繡衾獨掩朱扉簟枕為誰鋪設夜長¶
更漏傳聲逺紗牕映銀釭明滅夢回處梅梢半籠淡月¶
　　前調(落梅/)　　　　　　　　　　黄子行¶
誰倚青樓把謫仙長笛數聲吹裂一片乍零千㸃還飛¶
正是雨晴時節水晶簾外東風起巻不盡滿庭春雪畫¶
<pb:KR4j0074_WYG_081-29b>¶
䦨小斜鋪亂颭翠苔成纈　嫋嫋餘香未歇空悵望音¶
塵兩睂愁切翠袖淚乾粉額妝寒此恨有誰同説江南¶
春信無痕跡餘情在冷煙殘月夢魂逺蘭燈伴人易滅¶
　　前調(劒浦/有感)　　　　　　　　　　張　翥¶
花信風寒綺牕深匆匆禁煙時節燕子乍来宿雨才晴¶
滿樹海棠如雪黛睂準擬明朝畫燈花翦妝匳䨇疉負¶
佳約鵲還悞報燕應羞説　寶鏡將圓又缺從澀盡銀¶
簧怕吹嗚咽一霎夢魂也喚相逄依舊斷雲殘月古来¶
<pb:KR4j0074_WYG_081-30a>¶
多少春閨怨看薄命無人如妾軟綃帊憑誰寄將啼血¶
　　前調　　　　　　　　　　　　劉　基¶
牆下紅葵向斜陽猶開那時顔色半捲繡簾獨倚雕䦨¶
淚眼為誰長滴九疑煙霧連蓬島蜚魚去渾無蹤跡舊¶
遊處空餘滿地緑苔堆積　百嵗真如過客待落蕊重¶
榮不知何夕鏡掩素塵香歇羅衣此恨怎生消得夜涼¶
月轉梧桐影青燈共踈螢寥寂正顦顇饑蟲又啼暗壁¶
　　前調(又一體/咏梅)　　　　　　　　　劉　燾¶
<pb:KR4j0074_WYG_081-30b>¶
偏憶江梅有塵表丰儀世外標格低傍小橋斜出踈籬¶
似向隴頭曽識暗香孤韻氷霜裏初不怕春寒邀勒問¶
桃李盈門怎生向前爭得　省共蕭孃去摘玉纖暎瓊¶
枝照人一色淡粉暈酥多少飛来到得夀陽宫額再三¶
留待東君管都將那别花不惜但只恐髙樓又三㺯笛¶
　長相思¶
　　(又一體雙調/一百四字)¶
　　長相思　　　　　　　　　　　袁去華¶
<pb:KR4j0074_WYG_081-31a>¶
葉舞殷紅水揺痩碧隠約天際㠶歸寒鴉影裏斷鴈聲¶
中依然殘照輝輝立馬看梅試尋香嚼蕊醉折繁枝山¶
翠埽修眉記人人蹙黛愁時　歎客裏光隂易失霜侵¶
短鬢塵染征衣陽臺雲歸後到如今重見無期流怨清¶
商空細寫琴心向誰更難将愁随夢去相思惟有天知¶
　陽春¶
　　(又一體雙調/一百四字)¶
　　陽春　　　　　　　　　　　　楊无咎¶
<pb:KR4j0074_WYG_081-31b>¶
蕙風輕鶯語巧應喜乍離幽谷飛過北牕前迎晴曉麗¶
日明透翠幃縠篆臺芬馥初睡起横斜簪玊因甚自覺¶
腰肢痩新来又寛裙幅　對青鏡無心忺梳裹誰問著¶
餘酲帶宿尋思前歡往事似驚回好夢難續花亭徧倚¶
檻曲厭滿眼争春凡木儘顦顇過了清明候愁紅慘緑¶
　望逺行¶
　　(又一體雙調/一百四字)¶
　　望逺行　　　　　　　　　　　栁　永¶
<pb:KR4j0074_WYG_081-32a>¶
繡幃睡起殘粧淺無緒勻紅鋪翠藻井凝塵金階鋪蘚¶
寂寞鳳樓十二風絮紛紛煙蕪冉冉永日畫闌沈吟獨¶
倚望逺行南陌春殘悄歸騎　凝睇消遣離愁無計但¶
暗擲金釵買對好景空飲香醪爭奈轉添珠淚待伊遊¶
冶歸来故故解放翠羽輕裙重繫見纖腰圖信人憔悴¶
　向湖邉¶
　　(雙調一/百四字)¶
　　向湖邉　　　　　　　　　　　江　緯¶
<pb:KR4j0074_WYG_081-32b>¶
退處郷闗幽棲林藪舎宇苐須茅盖翠巘清泉啟軒牕¶
遥對遇等閒鄰里過從親朋臨顧草草便成歡會䇿杖¶
攜壺向湖邉栁外　旋買溪魚便斫銀絲鱠誰復欲痛¶
飲如長鯨吞海共惜醺酣恐懽娛難再矧清風明月非¶
錢買休追念金馬玉堂心膽碎且鬭尊前有阿誰身在¶
　清江裂石¶
　　(雙調一/百四字)¶
　　清江裂石　　　　　　　　　　屠　隆¶
<pb:KR4j0074_WYG_081-33a>¶
淼淼重湖背郭斜永日坐蒹葭四面山青不斷樓閣外¶
亂水明霞有畫船錦纜載詞客金翹雜佩强半挾吳娃¶
水窮處長林古寺夏朩緑隂遮　回首望空明白鷗隠¶
隠飛来帶一片輕沙把酒問西湖今来古往都不管興¶
亡舊恨年華與客櫂扁舟聽取哀絃急筑散髪㺯荷花¶
　　前調　　　　　　　　　　　　于　未¶
忽見推簾起暮鴉風逼小燈斜又被打牕雪片呼奴問¶
可壓梅花有開釭初試烏程酒舉杯豪飲强半惜年華¶
<pb:KR4j0074_WYG_081-33b>¶
縱博得玊壺香暖畢竟是天涯　渾一片雲山四圍隠¶
隠飛巒帶不起煙霞驢背歎行頻壚頭暫醉料醒来孤¶
蹤依舊塵沙正醒醉含愁猛聼征鴻嘹喨哀怨過誰家¶
　迎新春¶
　　(雙調一/百四字)¶
　　迎新春　　　　　　　　　　　栁　永¶
嶰管變青律帝里陽和新布晴景回輕煦慶佳節當三¶
五列華燈千門萬户徧九陌羅綺香風㣲度十里燃綘¶
<pb:KR4j0074_WYG_081-34a>¶
樹鰲山聳喧喧簫鼓漸天如水素月當午　香徑裏絶¶
纓擲果無數更䦨燭影花隂下少年人往往竒遇太平¶
時朝野多歡民康阜堪随分良聚對此爭忍獨醒歸去¶
　傾杯樂¶
　　(又一體雙調/一百四字)¶
　　傾杯樂　　　　　　　　　　　栁　永¶
朩落霜洲鴈横煙渚分明畫出秋色暮雨乍歇小檝夜¶
泊宿葦村山驛何人月下臨風處起一聲羌笛離愁萬¶
<pb:KR4j0074_WYG_081-34b>¶
緒聞岸草切切蛩吟如織　為憶芳容别後水遥山逺¶
何計憑鱗翼想繡閣深沈爭知憔悴損天涯行客楚峽¶
雲歸髙陽人散寂寞狂蹤跡望京國空目斷逺峰凝碧¶
　瀟湘逢故人慢¶
　　(又一體雙調/一百四字)¶
　　瀟湘逢故人慢(荅韓/夢雲)　　　(元女鬼/)王秋英¶
春光将暮見嫩栁拖煙嬌花帶霧頃刻間風雨把堂上¶
深恩閨中遺事鑽火留餳都付却落花飛絮又何心挈¶
<pb:KR4j0074_WYG_081-35a>¶
　罍提壺鬭草踏青盈路　子規啼蝴蝶舞徧南北山頭¶
　紙灰緑醑奠一丘黄土歎海角飄零湘隂淒楚無主泉¶
　扃也能得有情雞黍畫角聲吹落梅花又帶離愁歸去¶
　¶
　¶
　¶
　¶
　¶
<pb:KR4j0074_WYG_081-35b>¶
　¶
　¶
　¶
　¶
　¶
　¶
　¶
御選厯代詩餘巻八十一¶

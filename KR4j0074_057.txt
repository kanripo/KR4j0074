# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.692956
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷五十七目録
<pb:KR4j0074_WYG_057-1a>¶
　欽定四庫全書¶
御選歴代詩餘巻五十七目録(起九十四字/至九十五字)¶
　　　六么令¶
　　　　晏幾道(三首/)¶
　　　　栁永¶
　　　　賀鑄¶
　　　　周邦彦¶
　　　　辛棄疾(二首/)¶
<pb:KR4j0074_WYG_057-1b>¶
　　　　方千里¶
　　　　吳文英¶
　　　　周密(二首/)¶
　　　　陳允平¶
　　　　李琳¶
　　　玊漏遲¶
　　　　宋祁¶
　　　　程垓¶
<pb:KR4j0074_WYG_057-2a>¶
　　　吳文英(二首/)¶
　　　周密¶
　　　張炎¶
　　　何夢桂¶
　　　元好問¶
　　　劉因¶
　　　張翥¶
　　　白樸¶
<pb:KR4j0074_WYG_057-2b>¶
　　　張埜¶
　　　劉基¶
　　　無名氏¶
　　尾犯¶
　　　秦觀¶
　　　趙以夫¶
　　　吳文英¶
　　滿江紅(又一體/)¶
<pb:KR4j0074_WYG_057-3a>¶
　　　杜衍¶
　　前調(又一體/)¶
　　　蘇軾(二首/)¶
　　　李嬰¶
　　前調(又一體/)¶
　　　辛棄疾¶
　　前調(又一體/)¶
　　　趙鼎¶
<pb:KR4j0074_WYG_057-3b>¶
　　　李昴英¶
　　應天長(又一體/)¶
　　　栁永¶
　　　葉夢得¶
　　　無名氏¶
　　漢宫春(又一體/)¶
　　　彭元遜¶
　　金浮圖¶
<pb:KR4j0074_WYG_057-4a>¶
　　　尹鶚¶
　　傾杯樂¶
　　　栁永¶
　　留客住¶
　　　周邦彦¶
　　淒凉犯(又一體/)¶
　　　張炎(二首/)¶
　　露華(又一體/)¶
<pb:KR4j0074_WYG_057-4b>¶
　　　王沂孫¶
　　　張炎¶
　　雪明鳷鵲夜¶
　　　宋徽宗¶
　　天香¶
　　　毛滂¶
　　步月¶
　　　施岳¶
<pb:KR4j0074_WYG_057-5a>¶
　　玊連環(又一體/)¶
　　　馮艾子¶
　　徵招¶
　　　彭元遜¶
　　一枝春¶
　　　周密(二首/)¶
　　　張炎¶
　　　張翥¶
<pb:KR4j0074_WYG_057-5b>¶
　　　無名氏¶
　　江南好(又一體/)¶
　　　吳文英¶
　　雪梅香¶
　　　栁永¶
　　惜秋華(又一體/)¶
　　　吳文英¶
　　芙蓉月¶
<pb:KR4j0074_WYG_057-6a>¶
　　　趙以夫¶
　　古香慢¶
　　　吳文英¶
　　紅情¶
　　　栁永¶
　　埽花逰(又一體/)¶
　　　周邦彦¶
　　　楊无咎¶
<pb:KR4j0074_WYG_057-6b>¶
　　　方千里¶
　　　楊澤民¶
　　　吳文英(五首/)¶
　　　陳允平¶
　　　王沂孫(三首/)¶
　　　張炎(二首/)¶
　　　張翥¶
　　　邵亨貞¶
<pb:KR4j0074_WYG_057-7a>¶
　　　　張半湖¶
　¶
　¶
　¶
　¶
　¶
　¶
　¶
<pb:KR4j0074_WYG_057-7b>¶
　¶
　¶
　¶
　¶
　¶
　¶
　¶
御選歴代詩餘巻五十七目録¶
#+PROPERTY: JUAN 卷五十七
<pb:KR4j0074_WYG_057-8a>¶
　欽定四庫全書¶
御選歴代詩餘巻五十七(起九十四字/至九十五字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　六么令¶
　　　(一名緑腰一名録要一名樂世雙調九十四字楊/慎謂義取六博么即梟也按碧雞漫志載六么名)¶
　　　(緑腰吐番傳曰奏凉州六么雜曲琵琶録曰緑腰/本録要也樂工進曲令録其要者唐人詩琵琶先)¶
　　　(採六么頭逡廵彈得六么徹六么水調家家唱宋/人詞亦云六么催拍盞頻傳貪看六么花十八皆)¶
<pb:KR4j0074_WYG_057-8b>¶
　　　(於楊慎説/無涉也)¶
　　　六么令　　　　　　　　　　　晏幾道¶
　緑隂春盡飛絮遶香閣晩来翠眉宫様巧把逺山學一¶
　寸狂心未説已向横波覺畫簾遮匝新翻曲妙暗許閒¶
　人帶偷搯　前度書多隠語意淺愁難荅昨夜詩有囬¶
　文韻險還慵押都待笙歌散了記取留時霎不消紅蠟¶
　閒雲歸後月在庭花舊䦨角¶
　　　前調　　　　　　　　　　　　晏幾道¶
<pb:KR4j0074_WYG_057-9a>¶
雪殘風信悠颺春消息天涯倚樓新恨楊栁幾絲碧還¶
是南雲鴈少錦字無端的寳釵瑶席彩絃聲裏&KR0838;作尊¶
前未歸客　遥想踈梅此際月厎香英拆别後誰遶前¶
溪手揀繁枝摘莫道傷髙恨逺付與臨風笛儘堪愁寂¶
花時往事更有多情箇人憶¶
　　前調　　　　　　　　　　　　晏幾道¶
日髙春睡喚起嬾妝束年年花落時候慣得春眠足學¶
唱宫梅便好更㬉銀笙逐黛蛾低緑堪教一恨却似江¶
<pb:KR4j0074_WYG_057-9b>¶
南舊時曲　常記東樓夜雪翠幙遮紅燭還是芳酒杯¶
中一醉光隂促曽笑陽䑓夢短無計憐香玉此歡難續¶
乞求歌罷借取歸雲畫堂宿¶
　　前調　　　　　　　　　　　　栁　永¶
澹煙殘照揺曵溪光碧溪邊淺桃深杏迤邐探春色昨¶
夜扁舟泊處枕簟當灘磧波聲漁笛驚回好夢夢裏欲¶
歸歸不得　展轉翻成無寐因此傷行役思念多媚多¶
嬌咫尺千山隔都為深情宻愛不忍輕離拆好天良夕¶
<pb:KR4j0074_WYG_057-10a>¶
鴛幃寂静算得也應暗思憶¶
　　前調　　　　　　　　　　　　賀　鑄¶
夢雲蕭散簾捲畫堂曉殘熏燼蠟隠映綺席金壺倒塵¶
送行鞭裊裊醉指長安道波平天渺蘭舟欲上回首離¶
愁滿芳草　已恨歸期不早枉負狂年少無奈風月多¶
情此去應相笑心記新聲縹緲翻足相思調明年春早¶
宛溪楊栁依舊青青為誰好¶
　　前調(重陽/)　　　　　　　　　　周邦彦¶
<pb:KR4j0074_WYG_057-10b>¶
快風收雨亭館清殘燠池光静横秋影岸栁如新沐聞¶
道宜城酒美昨日新醅熟輕鑣相逐衝泥䇿馬来折東¶
籬半開菊　華堂花艶對列一一驚郎目歌韻巧共泉¶
聲間雜瑽琤玊惆悵周郎已老莫唱當時曲幽歡難卜¶
明年誰健更把茱茰再三囑¶
　　前調(送陸徳隆/侍親東歸)　　　　　　　　辛棄疾¶
酒羣花隊攀得短轅折誰憐故山歸夢千里蓴羮滑便¶
整松江一棹檢㸃能言鴨故人欲接醉懐霜橘墮地金¶
<pb:KR4j0074_WYG_057-11a>¶
圓醒時覺　長喜劉郎馬上肻聽詩書説誰對叔子風¶
流直把曹劉壓更看君侯事業不負平生學離腸愁怯¶
送君歸後細寫茶經煮香雪¶
　　前調(用前/韻)　　　　　　　　　　辛棄疾¶
倒冠一笑華髮玊簮折陽關自来淒斷却怪歌聲滑放¶
浪兒童歸舍莫惱比鄰鴨水連山接看君歸興如醉中¶
醒夢中覺　江上吴儂問我一一煩君説忍使尊酒頻¶
空賸欠珍珠壓手把漁竿未穏長向滄浪學問愁誰怯¶
<pb:KR4j0074_WYG_057-11b>¶
可堪楊栁先作東風滿城雪¶
　　前調　　　　　　　　　　　　方千里¶
照人明豔肌雪消繁燠嬌雲慢垂柔領紺髮濃於沐微¶
暈紅潮一線拂向桃腮熟羣芳難逐天香國豔恰比春¶
蘭共秋菊　當時相見恨晩彼此縈心目别後空憶仙¶
姿路隔吹簫玊何處䦨干十二縹緲陽䑓曲佳期重卜¶
都將離恨&KR0838;與尊前細留囑¶
　　前調(七夕/)　　　　　　　　　　吳文英¶
<pb:KR4j0074_WYG_057-12a>¶
露蛩初響機杼還催織婺星為情慵懶竚立明河側不¶
見津頭艇子望絶南飛翼雲梁千尺塵緣一㸃回首西¶
風又陳迹　那知天上計拙乞巧樓南北𤓰果幾度淒¶
凉寂寞羅池客人自回廊縹緲誰見金釵擘今夕何夕¶
杯殘月墮但耿銀河横天碧¶
　　前調(雪/)　　　　　　　　　　　周　密¶
癡雲翦素檐滴夜深悄銀城飛捷翠隴占瑞豐年報白¶
戰清吟未了寒鵲争枝曉鶴迷華表山隂醉臥今日何¶
<pb:KR4j0074_WYG_057-12b>¶
人問安道　交映虚牎浄沼不許逰塵到誰念絮帽茸¶
裘歎幼安今老玊鑑修眉未埽白雪詞新草冰蟾光皎¶
梅心香動閒看春風上瓊島¶
　　前調(春雪/)　　　　　　　　　　周　密¶
迴風帶雨凍蕊漏聲悄小牎照影虚白幾悮鄰雞報千¶
樹夭桃綻了鵠立通明曉眼空八表宫袍帶月醉裏應¶
迷灞陵道　風静瓊林翠沼片片隨春到吟韀十里新¶
堤怪四山青老玊唾珠塵怕埽句冷池塘草白天寒皎¶
<pb:KR4j0074_WYG_057-13a>¶
飛瓊何在夢覺梨雲度仙島¶
　　前調(重陽/)　　　　　　　　　　陳允平¶
授衣時節猶未定寒燠長空雨收雲霽湛碧秋容沐還¶
是鱸肥蟹美橡栗村村熟不堪追逐龍山夢逺惆悵田¶
園自黄菊　醉中還念倦旅觸景傷心目羞破帽把茱¶
茰更憶尊前玊愁立梧桐影下月轉迴廊曲歸期將卜¶
西風吹鴈嬾寄斜封但相囑¶
　　前調(京中/清明)　　　　　　　　　　李　琳¶
<pb:KR4j0074_WYG_057-13b>¶
澹煙踈雨香徑渺啼鴂新晴畫簾閒捲燕外寒猶力依¶
約天涯芳草染得春風碧人間陳迹斜陽今古幾縷逰¶
絲趂飛蝶　却向尊前起舞又覺春如客翠袖折取嬌¶
紅笑與簮華髮回首青山一㸃檐外寒雲疊棃花澹白¶
栁花飛絮夢繞䦨干一株雪¶
　玊漏遲¶
　　(雙調九/十四字)¶
　　玊漏遲　　　　　　　　　　　宋　祁¶
<pb:KR4j0074_WYG_057-14a>¶
杏香消散盡須知自昔都門春早燕子来時繡陌亂鋪¶
芳草蕙圃妖桃過雨弄笑臉紅篩碧沼深院悄緑楊巷¶
陌鶯聲争巧　早是賦得多情更遇酒臨花鎮辜歡笑¶
數曲䦨干故國謾勞凝眺漢外微雲盡處亂峰鎖一竿¶
殘照問琅玕東風淚零多少¶
　　前調　　　　　　　　　　　　程　垓¶
一春渾不見那堪又是花飛時節忍對危䦨數曲暮雲¶
千疉門外星星栁眼看誰是當時風月愁萬結憑誰為¶
<pb:KR4j0074_WYG_057-14b>¶
我殷勤低説　不是慣却春心奈新燕傳情舊鶯饒舌¶
冷篆餘香莫放等閒消歇縱使繁紅褪盡猶自有酴醿¶
堪折魂夢切不耐飛来蝴蝶¶
　　前調　　　　　　　　　　　　吳文英¶
絮花寒食路晴絲罥日緑隂吹霧客帽欺風愁滿畫船¶
煙浦綵挂秋千散後悵塵鎖燕簾鶯户從間阻夢雲無¶
準鬢霜如許　夜乆繡閣藏嬌記掩扇傳歌翦燈留語¶
月約星期細把花䰅頻數彈指一襟怨恨漫空倩啼鵑¶
<pb:KR4j0074_WYG_057-15a>¶
聲訴深院宇黄昏杏花微雨¶
　　前調(中秋/)　　　　　　　　　　吳文英¶
鴈邊風信小飛瓊望杳碧雲先晩露冷䦨干定怯藕絲¶
冰腕淨洗浮雲片玊勝花影春燈相亂秦鏡滿素娥未¶
肻分秋一半　每圓處即良宵甚此夕偏饒對歌臨怨¶
萬里嬋娟幾許霧屏雲幔孤兔淒凉照水曉風起銀河¶
西轉摩淚眼瑶䑓夢回人逺¶
　　前調(題吴夢牎霜/花腴詞集)　　　　　　　周　密¶
<pb:KR4j0074_WYG_057-15b>¶
老来歡意少錦鯨騎去紫簫聲杳怕展金匳依舊故人¶
懐抱猶想烏絲醉墨驚醉語香紅圍繞閒自笑與君共¶
是承平年少　雨牎夢短難憑是幾度宫商幾番吟嘯¶
淚眼東風回首四橋煙草載酒倦逰何處已換却花間¶
啼鳥春恨悄天涯暮雲殘照¶
　　前調　　　　　　　　　　　　張　炎¶
竹多塵自埽幽通徑曲禪房深窈空翠吹衣坐對閒雲¶
舒嘯寒木猶懸故葉又過了一番殘照經院悄詩夢正¶
<pb:KR4j0074_WYG_057-16a>¶
迷獨憐衰草　幽趣盡屬閒僧渾未識人間落花啼鳥¶
呼酒凭髙莫問四愁三笑可惜秦山晉水甚却向此時¶
登眺清致少那更好游人老¶
　　前調(梅/)　　　　　　　　　　　何夢桂¶
問春先開未江南野水得春初小獨殿羣芳卻道花前¶
開早長苦冰霜壓盡更説甚風標清窈些子好孤香冷¶
豔有誰知道　年年吹落還開聽畫角樓頭送他昏曉¶
何處玊堂滿地蒼苔不埽誰是肝腸鐵石與共説嵗寒¶
<pb:KR4j0074_WYG_057-16b>¶
懐抱花未老無奈酒䦨情好¶
　　前調　　　　　　　　　　　　元好問¶
浙江歸路杳西南却羡投林髙鳥升斗微官世累苦相¶
縈繞不如麒麟畫裏又不與巢由同調時自笑虚名負¶
我平生吟嘯　擾擾馬足車塵被嵗月無情暗消年少¶
鐘鼎山林一事幾時曽了四壁秋蟲夜雨更一㸃殘燈¶
斜照清鏡曉白髮又添多少¶
　　前調(泛舟/東溪)　　　　　　　　　　劉　因¶
<pb:KR4j0074_WYG_057-17a>¶
故園平似掌人生何必武陵溪上三尺蓑衣遮斷紅塵¶
千丈不似東山髙卧也不似鹿門長往君試望逺山顰¶
處白雲無恙　且唱一曲漁歌當無復當年缺壺悲壯¶
老境羲皇換盡平生豪爽天設四時佳興要留待幽人¶
清賞花又放滿意一篙春浪¶
　　前調(春日/有懷)　　　　　　　　　　張　翥¶
病懐因酒惱依稀夢裏吴娃嬌小金縷歌殘人去月斜¶
雲杳怕見棲香燕晩又怕聽啼花鶯曉庭院悄生衣欲¶
<pb:KR4j0074_WYG_057-17b>¶
試風寒猶峭　窈窕青粉墻低送影過秋千驀然閒笑¶
半朶棠梨微露鳳釵紅嫋近日琴心倦寫更逺信西沉¶
青鳥虚負了花月一春多少¶
　　前調　　　　　　　　　　　　白　樸¶
碧梧深院悄清明過也秋千䦨了楊栁隂中又是一番¶
啼鳥人去瑶䑓路逺辜負却花前歡笑音信杳西樓盡¶
日凭䦨凝眺　縹緲霧閣雲牎恨夢斷青鸞夜深寒峭¶
檐玊敲殘捱得五更風小麝炷金猊燼冷畫燭短銀屏¶
<pb:KR4j0074_WYG_057-18a>¶
空照芳徑曉惆悵落紅多少¶
　　前調　　　　　　　　　　　　張　埜¶
桂香浮緑酒持杯邀月何殊佳友欲寫秋光鈍筆近来¶
如帚空對珠宫貝闕恍夜色明於晴晝休憶舊人情節¶
意年年同否　浪走紫陌紅塵笑厎用腰間印金懸斗¶
鷺約鷗盟江上怪余應久便有挐雲手在向此夕何妨¶
深袖沈醉後忘却鏡中白首¶
　　前調(初夏/)　　　　　　　　　　劉　基¶
<pb:KR4j0074_WYG_057-18b>¶
海榴花似火看看又見麥秋時候枝上鳴蜩斷續一庭¶
金奏翠沼風漪未定看葉厎明珠圓溜苔徑黝鰕䰅掛¶
處有人消痩　緬想那日歡娱是鴻鴈来初芙蓉開後¶
蔓草青蕪但覺暗愁依舊欲把相思寄與霧煙慘不堪¶
回首凝望久寒鴉自啼踈栁¶
　　前調　　　　　　　　　　　　無名氏¶
驚鴉翻暗葉桐花墜露曲房新曉蠟炬香籠凖偹惜花¶
起早翠沼微晴水活呵素手襯妝初了香徑小溶溶波¶
<pb:KR4j0074_WYG_057-19a>¶
暖正宜臨眺　誰信造物無私偏付與容華稱嚬宜笑¶
更况花朝日日霽多隂少不惜千金費盡但惜取數峰¶
殘照歸騎杳縱醉可眠芳草¶
　尾犯¶
　　(一名碧芙蓉雙/調九十四字)¶
　　尾犯(九日/)　　　　　　　　　　秦　觀¶
客裏遇重陽孤館一杯聊賞佳節日暖天晴喜秋光清¶
絶霜乍降寒山凝紫霧初消澂潭皎潔䦨干閒倚庭院¶
<pb:KR4j0074_WYG_057-19b>¶
無人顛倒飄黄葉　故園當此際遥想弟兄羅列攜酒¶
登髙把茱茰簮徹歎籠鳥覊蹤難去望征鴻歸心漫切¶
長吟抱膝就中深意憑誰説¶
　　前調(九日/)　　　　　　　　　　趙以夫¶
長嘯躡髙寒回首萬山空翠零亂縹緲清秋與斜陽天¶
逺引光禄清吟興動憶龍山舊游夢斷裌衣初試破帽¶
多情自笑霜蓬短　黄花長好在俛仰節物驚換紫蟹¶
青橙覓東籬幽伴感今古風淒霜冷想關河煙昏月澹¶
<pb:KR4j0074_WYG_057-20a>¶
舉杯相屬殷勤更把茱茰看¶
　　前調(贈浪翁重/客吴門)　　　　　　　　吳文英¶
翠被落紅妝流水膩香猶共吴越十載江楓冷霜波成¶
纈燈院靚凉花乍翦桂園深幽香旋折醉雲吹散晩樹¶
細蟬時替離歌咽　長亭曽送客偷賦錦鴈留别淚接¶
孤城𣺌平蕪煙闊半菱鏡青門重售採香堤秋蘭共結¶
故人憔悴逺夢越来溪畔月¶
　滿江紅¶
<pb:KR4j0074_WYG_057-20b>¶
　(又一體雙調/九十四字)¶
　　滿江紅(退寓/南都)　　　　　　　　　杜　衍¶
無名無利無榮無辱無煩無惱夜燈前獨歌獨酌獨吟¶
獨笑又值羣山初雪滿又兼明月交光好便假饒百嵗¶
擬如何從他老　知富貴誰能保知功業何時了算簞¶
瓢金玊所爭多少一瞬光隂何足道但思行樂常須早¶
待春来攜酒殢東風眠芳草¶
　　前調(又一/體)　　　　　　　　　　蘇　軾¶
<pb:KR4j0074_WYG_057-21a>¶
憂喜相尋風雨過一江春綠巫峡夢至今空有亂山屏¶
簇何似伯鸞攜徳耀簞瓢未礙清歡足漸燦然光彩照¶
階庭生蘭玊　幽夢裏傳心曲腸斷處憑他續文君壻¶
知否笑君卑辱君不見周南歌漢廣天教夫子休喬朩¶
便相將左手抱琴書雲間宿¶
　　前調(東武㑹/流杯亭)　　　　　　　　　蘇　軾¶
東武南城新堤固漣漪初溢隠隠徧長林髙阜卧紅堆¶
碧枝上殘花吹盡也與君更向江頭覓問向前猶有幾¶
<pb:KR4j0074_WYG_057-21b>¶
多春三之一　官裏事何時畢風雨外無多日相將泛¶
曲水滿城爭出君不見蘭亭修禊事當時座上皆豪逸¶
到如今修竹滿山隂空陳迹¶
　　前調(黄州上/東坡)　　　　　　　　　李　嬰¶
荆楚風煙寂寞近中秋時候露下冷蘭英將謝葦花初¶
秀歸燕殷勤辭巷陌鳴蛩淒楚来牎牖又誰念江邊有¶
神仙飄零久　横琴膝攜笻手曠望眼閒吟口抵紛紛¶
萬事到頭何有君不見凌煙冠劔客何人氣貌長依舊¶
<pb:KR4j0074_WYG_057-22a>¶
歸去来一曲為君吟為君夀¶
　　前調(又一/體)　　　　　　　　　　辛棄疾¶
㸃火櫻桃照一架荼䕷如雪春正好見龍孫穿破紫苔¶
蒼壁乳燕引雛飛力弱流鶯喚友嬌聲怯問春歸不肻¶
帶愁歸腸千結　層樓望春山疉家何在煙波隔把古¶
今遺恨向他誰説蝴蝶不傳千里夢子規叫斷三更月¶
聽聲聲枕上勸人歸歸難得¶
　　前調(又一/體)　　　　　　　　　　趙　鼎¶
<pb:KR4j0074_WYG_057-22b>¶
慘結秋隂西風送絲絲雨濕凝望眼征鴻幾字暮投沙¶
磧欲向鄉關何處是水雲浩蕩連南北但修睂一抹有¶
無中遥山色　天涯路江上客腸已斷頭應白空搔首¶
興歎暮年離隔欲待忘憂除是酒奈酒行有盡愁無極¶
便挽將江水入尊罍澆胸臆¶
　　前調(江西持憲/節登髙作)　　　　　　　　李昴英¶
薄冷催霜碧空豁飛鴻斜度恰九日御風絶頂下看塵¶
宇滕閣芳筵牋筆妙龍山勝餞旌旗駐料山靈也要可¶
<pb:KR4j0074_WYG_057-23a>¶
人逰成佳趣　吹帽墮羞千古題糕字非吾侣却坐間¶
著得煮茶桑苧萬里寒雲迷北斗望逺峰夕照頻西顧¶
且滿浮大白送黄花劔休舞¶
　應天長¶
　　(又一體雙調九十/四字或多慢字)¶
　　應天長　　　　　　　　　　　栁　永¶
殘蟬聲漸絶傍碧砌修梧敗葉微脱風露淒清正是登¶
髙時節東籬霜乍結綻金蕊嫩香堪折聚宴處落帽風¶
<pb:KR4j0074_WYG_057-23b>¶
流未饒前哲　把酒與君説恁好景良辰怎忍虗設休¶
效牛山空對江天凝咽塵勞無暫歇遇良㑹剰偷懽悦¶
歌未闋杯興方濃莫便中輟¶
　　前調(自潁上/縣還)　　　　　　　　　葉夢得¶
松陵秋已老正栁岸田家酒醅初熟鱸膾蓴羮萬里水¶
天相續扁舟臨浩渺寄一葉暮濤吞沃青篛笠西塞山¶
前自翻新曲　来往未應足便細雨斜風有誰拘束陶¶
寫中年何待更須絲竹鴟夷千古意算入手比来尤速¶
<pb:KR4j0074_WYG_057-24a>¶
最好是千㸃雲峰半篙澂緑¶
　　前調　　　　　　　　　　　　無名氏¶
雕鞍成謾駐望斷也不歸院深天暮倚徧舊日曽共凭¶
肩門戸踏青何處所想醉拍春衫歌舞征斾舉一步紅¶
塵一步回顧　行行愁獨語想媚容今宵怨郎不住来¶
為相思却又空將愁去人生無定據歎後㑹不知何處¶
愁萬縷憑仗東風和淚吹與¶
　漢宫春¶
<pb:KR4j0074_WYG_057-24b>¶
　　(又一體雙調/九十四字)¶
　　漢宫春(元夕/)　　　　　　　　　彭元遜¶
十日春風又一番調弄怕暖愁隂夜来風雨揺得楊栁¶
黄深熏篝未斷夢舊寒淺醉同衾便是闘燈見月看花¶
對酒驚心　攜手滿身花影香霏冉冉露濕羅襟笙歌¶
殢人歸去回首沈沈人間此夜誤春光一刻千金明日¶
問紅巾青鳥蒼苔自拾遺簪¶
　金浮圖¶
<pb:KR4j0074_WYG_057-25a>¶
　　(雙調九十四字漢桓帝/鑄黄金浮圖調名取此)¶
　　金浮圖　　　　　　　　　　　尹　鶚¶
繁華地王孫富貴玳瑁筵開下朝無事壓紅䄄鳳舞黄¶
金翅玊立纖腰一片掲天歌吹滿目綺羅珠翠和風淡¶
蕩偷散沈檀氣　堪判醉韶光正媚折盡牡丹豔迷人¶
意金張許史應難比貪戀歡娱不覺金烏墜還惜㑹難¶
别易金船更勸勒住花騘轡¶
　傾杯樂¶
<pb:KR4j0074_WYG_057-25b>¶
　　(雙調九十四字唐太宗内宴詔長孫無忌造傾杯/曲明皇有馬舞傾杯數十曲宣宗喜吹蘆管自製)¶
　　(傾杯樂皆唐樂/府也調名始此)¶
　　傾杯樂　　　　　　　　　　　栁　永¶
樓鎖輕煙水横斜照遥山半隠愁碧片帆岸逺行客路¶
杳簇一天寒色野梅映雪數枝豔報青春消息年華夢¶
促音信斷聲逺飛鴻南北　算伊别来無緒翠消紅减¶
雙帶長抛擲但淚眼沈迷看朱成碧惹閒愁堆積雨意¶
雲心酒情花態辜負髙陽客¶
<pb:KR4j0074_WYG_057-26a>¶
　留客住¶
　　(雙調九/十四字)¶
　　留客住　　　　　　　　　　　周邦彦¶
嗟烏兔正茫茫相催無定只恁東生西沒平均寒暑昨¶
見花紅栁緑處處林茂又覩霜前籬畔菊散餘香看看¶
又還秋暮　忍思慮念古往賢愚終歸何處爭似髙堂¶
日夜笙歌齊舉選甚連宵徹晝再三留住待擬沈醉扶¶
上馬怎生向主人未肻教去¶
<pb:KR4j0074_WYG_057-26b>¶
　淒凉犯¶
　　(又一體雙調/九十四字)¶
　　淒凉犯(北京道/中寄懐)　　　　　　　　張　炎¶
蕭踈野栁嘶寒馬蘆花深還見游獵山勢北来甚時曽¶
到醉魂飛越酸風自咽擁吟鼻征衣暗裂正淒迷天涯¶
羇旅不似灞橋雪　誰念而今老嬾賦長楊倦懐休説¶
空憐斷梗夢依依嵗華輕别待擊歌壺怕如意和冰凍¶
折且行行平沙萬里盡是月¶
<pb:KR4j0074_WYG_057-27a>¶
　　前調　　　　　　　　　　　　張　炎¶
西風暗翦荷衣碎有柔絲不觧重緝荒煙斷浦晴暉歴¶
亂半江揺碧悠悠望極忍獨聽秋聲漸急更憐他栁髮¶
蕭條相與動愁色　老態今如此猶自留連醉笻逰屐¶
不堪痩影渺天涯儘成行客因甚忘歸漫吹裂山陽夜¶
笛夢三十六陂流水去未得¶
　露華¶
　　(又一體雙調/九十四字)¶
<pb:KR4j0074_WYG_057-27b>¶
　　露華(碧桃/)　　　　　　　　　　王沂孫¶
晩寒竚立記鉛輕黛淺初認冰魂碧羅襯玉猶凝茸唾¶
香痕淨洗妒春顔色勝小紅臨水湔裙煙渡逺應憐舊¶
曲換葉移根　山中去年人别怪月悄風輕閒掩重門¶
瓊肌痩損那堪燕子黄昏幾片過溪浮玉似夜歸深雪¶
前村芳夢冷雙禽悮宿粉雲¶
　　前調(碧桃/)　　　　　　　　　　張　炎¶
亂紅自雨正翠蹊誤曉玉洞明春蛾眉淡埽背風不語¶
<pb:KR4j0074_WYG_057-28a>¶
盈盈莫恨小溪流水引劉郎不是飛瓊羅扇底從教浄¶
冶逺障歌塵　一掬瑩然生意伴壓架酴醿相惱芳吟¶
𤣥都觀裏幾回錯認棃雲花下可憐仙子醉東風猶自¶
吹笙殘照晩漁翁正迷武陵¶
　雪明鳷鵲夜¶
　　(雙調九/十四字)¶
　　雪明鳷鵲夜　　　　　　　　　宋徽宗¶
望五雲多處春深開閬苑别就蓬島正梅雪韻清桂月¶
<pb:KR4j0074_WYG_057-28b>¶
光皎鳳帳龍簾縈嫩風御座深翠金間繞半天中香泛¶
千花燈掛百寳　聖時觀風重臘有簫鼓沸空錦繡匝¶
道競呼盧氣貫調歡笑袖裏金錢擲下来侍宴歌太平¶
睿藻願年年此際迎春不老¶
　天香¶
　　(雙調九/十四字)¶
　　天香(宴錢塘/張守)　　　　　　　　　毛　滂¶
進止詳華文章爾雅金鑾恩異羣彦塵斷銀䑓天低鼇¶
<pb:KR4j0074_WYG_057-29a>¶
禁最是玉皇香案燕公視草星斗動昭回雲漢對罷宵¶
分又金蓮燭引歸院　年来偃藩江畔頼湖山慰公心¶
眼碧瓦千家借袴襦餘㬉黄氣珠庭漸滿望紅日長安¶
殊不逺緩轡端門青春未晩¶
　步月¶
　　(雙調九/十四字)¶
　　步月(茉莉/)　　　　　　　　　　施　岳¶
玉宇薰風寳堦明月翠叢萬㸃晴雪煉霜不就散廣寒¶
<pb:KR4j0074_WYG_057-29b>¶
飛屑采珠蓓緑萼露滋嗔銀豔小蓮冰潔花魂在纖指¶
嫩痕素英重結　枝頭香未絶還是過中秋丹桂時節¶
醉鄉冷境怕翻成消歇翫芳味春焙旋熏貯穠韻水沈¶
頻爇堪憐處輸與夜凉睡蝶¶
　玊連環¶
　　(又一體雙調/九十四字)¶
　　玊連環(懐李/謫仙)　　　　　　　　　馮艾子¶
謫仙往矣問當年飲中儔侣於今誰在歎沈香醉夢華¶
<pb:KR4j0074_WYG_057-30a>¶
清夜月流浪錦袍宫帶髙吟三峡動舞劒九州隘玊皇¶
歸覲半空遺下詩囊酒佩　雲月仰挹清芬攬虯䰅尚¶
友千載晉宋頽波羲皇春夢尊前一慨待相將共躡龍¶
肩鯨背海山何䖏五雲靉靆¶
　徵招¶
　　(雙調九/十四字)¶
　　徵招(和煥甫秋聲/道行路難意)　　　　　　　彭元遜¶
人間無欠秋風處偏到霜痕月杪細雨船篷日夜風波¶
<pb:KR4j0074_WYG_057-30b>¶
未了忽潮生海立又天濶江清欲曉孤迥幽深激揚悲¶
壯浮沈浩渺　行路古来難貂裘敝匹馬關山人老錦¶
字未成寒到君邊書到夢倚門回首兒女燈前娱笑早¶
斟酌萬里封侯寳鏡遲霜照¶
　一枝春¶
　　(雙調九十四字義/取聊折一枝春也)¶
　　一枝春(酒邊聞歌/和寄聞韶)　　　　　　　周　密¶
淡碧春姿栁眠醒似怯朝来踈雨芳程乍數喚起探花¶
<pb:KR4j0074_WYG_057-31a>¶
情緒東風尚淺甚先有翠嬌紅嫵應自把羅綺圍春占¶
得畫屏春聚　留連繡叢深處動歌雲嫋嫋低隨香縷¶
瓊牎夜暖試與細評新譜妝眉媚粉料無奈弄顰佯妒¶
還怕是簾外籠鸚笑人醉語¶
　　前調(春晩又/和韻)　　　　　　　　　周　密¶
簾影移隂杏薌寒乍濕西園絲雨芳期暗數又是去年¶
心緒金花漫翦倩誰畫舊時眉嫵空自傷楊栁風流淚¶
滴軟綃紅聚　羅牎那囬歌處歎庭花倦舞香消冰縷¶
<pb:KR4j0074_WYG_057-31b>¶
樓空燕冷碎錦嬾尋厎譜么絃漫賦曽記是倚嬌成妒¶
深院悄門掩棃花倩鶯寄語¶
　　前調(為陸浩/齋賦梅)　　　　　　　　　張　炎¶
竹外横枝竝䦨干試數風纔一信么禽對語彷彿醉眠¶
初醒遥知是雪甚都把暮寒消盡清更潤明月飛来痩¶
却舊時踈影　東閣漫撩詩興料西湖樹老難認和靖¶
晴牎自好勝事毎来獨領融融向暖笑塵世萬花猶冷¶
須醸成一㸃春腴暗香在鼎¶
<pb:KR4j0074_WYG_057-32a>¶
　　前調(閙蛾/)　　　　　　　　　　張　翥¶
霧翅煙䰅向雲牎闘巧宫羅輕翦翩翩鬢影側映寳釵¶
雙燕銀絲蠟蔕弄春色一枝嬌顫誰網得金玉飛錢結¶
成翠羞紅怨　燈街上元又見閙春風簇定冠兒爭轉¶
偷香傅粉尚憶去年人面妝樓誤約定何處為花留戀¶
應化作曉夢尋郎採芳徑逺¶
　　前調(守嵗/)　　　　　　　　　　無名氏¶
竹爆驚春競喧闐夜起千門簫鼓流蘇帳暖翠鼎緩騰¶
<pb:KR4j0074_WYG_057-32b>¶
香霧停杯未舉奈剛要送年新句應自賞歌字清圓未¶
誇上林鶯語　從他嵗窮日暮縱閒愁怎减劉郎風度¶
屠蘇辦了迤邐栁欺梅妒宫壺未曉早嬌馬繡車盈路¶
還又把月夕花朝自今細數¶
　江南好¶
　　(又一體雙調/九十四字)¶
　　江南好　　　　　　　　　　　吳文英¶
行錦歸来畫眉添嫵暗塵重拂雕籠穏瓶泉暖花隘鬬¶
<pb:KR4j0074_WYG_057-33a>¶
春容圍密籠香晻靄煩纖手新㸃團龍温柔處垂楊嚲¶
髻映立花紅　行藏多是客鶯邊話别橘下相逢算江¶
湖幽夢頻繞殘鐘好結礬兄梅弟莫輕似西燕南鴻偏¶
宜醉寒欺酒力簾外凍雲重¶
　雪梅香¶
　　(雙調九/十四字)¶
　　雪梅香　　　　　　　　　　　栁　永¶
景蕭索危樓獨立面晴空動悲秋情緒當時宋玊應同¶
<pb:KR4j0074_WYG_057-33b>¶
漁市孤煙裊寒碧水村殘葉舞愁紅楚天濶浪浸斜陽¶
千里溶溶　臨風想佳麗别後愁顔鎭歛眉峰可惜當¶
年頓乖雨迹雲蹤雅態妍姿正歡洽落花流水忽西東¶
無憀恨相思意盡分付征鴻¶
　惜秋華¶
　　(又一體雙調/九十四字)¶
　　惜秋華(八月飛翼/樓登髙)　　　　　　　吳文英¶
思渺西風悵行蹤浪逐南飛髙鴈怯上翠微危樓更堪¶
<pb:KR4j0074_WYG_057-34a>¶
凭晩蓬莱對起幽雲澹埜色山容乍捲清淺瞰滄波靜¶
銜秋痕一線　十載寄吳苑慣東籬深處把露黄偷翦¶
移暮景照越鏡意消香斷秋娥賦得閒情倚翠尊小眉¶
初展深勸待明朝醉巾重岸¶
　芙蓉月¶
　　(雙調九/十四字)¶
　　芙蓉月(本意/)　　　　　　　　　趙以夫¶
黄葉舞空碧臨水處照眼紅葩齊吐柔情媚態竚立西¶
<pb:KR4j0074_WYG_057-34b>¶
風如訴遥想仙家城闕十萬緑衣童女雲縹緲玉娉婷¶
隠隠彩鸞飛舞　尊前更風度記天香國色曽占春暮¶
依然好在還伴清霜凉露一曲䦨干敲徧悄無語空相¶
顧殘月澹酒䦨時滿城鐘鼓¶
　古香慢¶
　　(雙調九/十四字)¶
　　古香慢(滄浪/看桂)　　　　　　　　　吳文英¶
怨蛾墜栁離佩揺葓霜訊南浦謾掩橋扉倚竹袖寒日¶
<pb:KR4j0074_WYG_057-35a>¶
暮還問月中游夢飛過金風翠羽把殘雲剰水萬頃暗¶
熏冷麝淒苦　漸浩渺凌山髙處秋澹無光殘照誰主¶
露粟侵肌夜約羽林輕誤翦碎惜秋心更腸斷珠塵蘚¶
露怕重陽又催近滿城風雨¶
　紅情¶
　　(雙調九十四字姜䕫作暗香踈影後人名為紅情/緑意栁永集則號此為紅情與姜詞亦不同也)¶
　　紅情(荷花/)　　　　　　　　　　栁　永¶
無邊香色記涉江自采錦亭雲密翦翦紅衣學舞波心¶
<pb:KR4j0074_WYG_057-35b>¶
舊曽識一見依然自語流水逺幾囬空憶看倒影窺妝¶
玉潤露痕濕　閒立翠屏側愛向人弄芳背酣斜日料¶
應太液三十六宫土花碧清興臨風更爽無數滿汀如¶
昔泛片葉煙浪裏卧横紫笛¶
　埽花遊¶
　　(又一體雙調/九十五字)¶
　　埽花遊　　　　　　　　　　　周邦彦¶
曉隂翳日正霧靄煙横逺迷平楚暗黄萬縷聽鳴禽按¶
<pb:KR4j0074_WYG_057-36a>¶
曲小腰欲舞細遶回堤駐馬河橋避雨信流去問一葉¶
怨題今到何處　春事能幾許任占地持杯埽花尋路¶
淚珠濺俎歎將愁度日病傷幽素恨入金徽見説文君¶
更苦黯凝竚掩重關徧城鐘鼓¶
　　前調(次周美/成韻)　　　　　　　　　楊无咎¶
乳鶯囀午好夢正初醒小軒清楚水沈細縷趁游絲落¶
絮緩随風舞罥起春心又是愁雲怨雨玉人去徧徙倚¶
舊時曽竝肩處　相望知幾許縱逺隔雲山不遮愁路¶
<pb:KR4j0074_WYG_057-36b>¶
捧杯薦俎記低歌麗曲共論心素薄恨斜陽不道離情¶
最苦正凝竚向譙樓又催笳鼓¶
　　前調(次周美/成韻)　　　　　　　　　方千里¶
野亭話别恨露草芊緜曉風酸楚怨絲恨縷正楊花碎¶
玉滿城雪舞耿耿無言暗灑䦨干淚雨片帆去縱百種¶
避愁愁早知處　離思都幾許但漸慣征塵斗迷歸路¶
亂山似俎更重江浪淼易沉書素瞪目銷魂自覺孤吟¶
調苦小留竚隔前村數聲簫鼓¶
<pb:KR4j0074_WYG_057-37a>¶
　　前調(次周美/成韻)　　　　　　　　　楊澤民¶
素秋漸老正葉落吳江鴈横南楚暮霞散縷聼寒蟬斷¶
續亂鴉飛舞客舍淒清那更西風送雨又東去過野店¶
小橋都在元處　心事天未許似誤出桃源再尋仙路¶
去年燕俎記芳腮妒李細腰束素事沒雙全自古𤓰甜¶
蔕苦欲停竚奈江頭早催行鼓¶
　　前調(春游/遇雨)　　　　　　　　　　吳文英¶
冷空澹碧帶翳栁輕雲䕶花深霧豔晨易午正笙簫競¶
<pb:KR4j0074_WYG_057-37b>¶
波綺羅爭路驟捲風埃半掩長蛾翠嫵散絲縷漸紅濕¶
杏泥愁燕無語　乗盖爭避處就珮觧旗亭故人相遇¶
恨春太妒濺仙裙更惜鳳鈎塵汚酹入梅根萬㸃啼痕¶
暗樹峭寒暮更蕭蕭隴頭人去¶
　　前調(春雪/)　　　　　　　　　　吳文英¶
水雲共色漸斷岸飛花雨聲初峭步帷素裊想玉人誤¶
惜章䑓春老岫歛愁蛾半洗鉛華未曉檥輕棹似山隂¶
夜晴乗興初到　心事春縹緲記徧地棃花弄月斜照¶
<pb:KR4j0074_WYG_057-38a>¶
舊時闘草恨凌波路狹小庭深窈凍蕊瓊簫漸入東風¶
郢調暖回早醉西園亂紅休埽¶
　　前調(贈芸/隠)　　　　　　　　　　吳文英¶
草生夢碧正燕子簾幃影遲春午倦茶薦乳看風籖亂¶
葉老沙昏雨古簡蟫篇種得雲根療蠧最清楚帶明月¶
自鋤花外幽圃　醒眼看醉舞到應事無心與閒同趣¶
小山有語恨逋仙占却暗香吟賦暖逼書牀帶草春揺¶
翠露未歸去正長安軟紅如霧¶
<pb:KR4j0074_WYG_057-38b>¶
　　前調(送春/)　　　　　　　　　　吳文英¶
水園沁碧驟夜雨飄紅竟空林島豔春過了有塵香墜¶
鈿尚遺芳草步遶新隂漸覺交枝逕小醉深窈愛緑葉¶
翠圓勝看花好　芳架雪未埽怪翠被佳人困迷清曉¶
栁絲繫棹問閶門自古送春多少倦蝶慵飛故撲簮花¶
破帽酹殘照掩重城暮鐘不到¶
　　前調(賦瑶圃萬/象皆春堂)　　　　　　　　吳文英¶
暖波映日倒秀影秦山曉鬟梳洗步帷豔綺正梁園未¶
<pb:KR4j0074_WYG_057-39a>¶
雪海棠猶睡藉緑盛紅怕委天香到地畫船繫舞西湖¶
暗黄虹卧新霽　天夢春枕被和鳳筑東風宴歌曲水¶
海宫對起燦驪光乍濕杏梁雲氣夜色瑶臺禁蠟初傳¶
翡翠喚春醉問人間幾畨桃李¶
　　前調(次周美/成韻)　　　　　　　　　陳允平¶
蕙風颺暖漸草色分吴栁隂迷楚寸心似縷看窺簾燕¶
妥妒花蝶舞翦翦愁紅萬㸃輕飄淚雨怕春去問杜宇¶
喚春歸去何處　後期重細許倩落絮飛煙障春歸路¶
<pb:KR4j0074_WYG_057-39b>¶
長亭别俎對歌塵舞地暗傷蠻素算得相思比著傷春¶
又苦正凭竚聽殘陽斷橋簫鼓¶
　　前調(秋聲/)　　　　　　　　　　王沂孫¶
商飇乍發漸淅淅初聞蕭蕭還住頓驚倦旅背青燈弔¶
影起吟愁賦斷續無憑試立荒庭聽取在何許但落葉¶
滿階惟有髙樹　迢遥歸夢阻正老耳難禁病懐淒楚¶
故山院宇想邊鴻孤唳砌蟲私語數㸃相和更著芭蕉¶
細雨避無處這閒愁夜深尤苦¶
<pb:KR4j0074_WYG_057-40a>¶
　　前調　　　　　　　　　　　　王沂孫¶
捲簾翠濕過幾陣殘寒幾畨風雨問春住否但匆匆暗¶
裏換將花去亂碧迷人總是江南舊樹漫凝竚念昔日¶
采香人更何許　芳徑攜酒處又䕃得青青嫩苔無數¶
故林晩歩想參差漸滿野塘山路倦枕閒牀正好微醺¶
院宇送淒楚怕凉聲又催秋暮¶
　　前調(緑隂/)　　　　　　　　　　王沂孫¶
滿庭嫩碧漸密葉迷牎亂枝交路斷紅灑處但匆匆換¶
<pb:KR4j0074_WYG_057-40b>¶
得翠痕無數暗影沈沈静鎖清和院宇試凝竚怕一㸃¶
舊香猶在幽樹　濃隂知幾許且拂簟清眠引笻閒步¶
杜郎老去算尋芳較晩倦懐難賦縱勝花時到了愁風¶
怨雨短亭暮漫青青怎遮春去¶
　　前調(賦髙踈寮/東墅園)　　　　　　　　張　炎¶
煙霞萬壑記曲徑幽尋霽痕初曉緑牎窈窕看随花甃¶
石就泉通沼幾日不来一片蒼雲未埽自長嘯悵喬朩¶
荒凉都是殘照　碧天秋浩渺聽虚籟泠泠飛下孤峭¶
<pb:KR4j0074_WYG_057-41a>¶
山空翠老步仙風怕有采芝人到野色閒門芳草不除¶
更好境深悄比斜川又清多少¶
　　前調(台城春飲/醉餘偶賦)　　　　　　　　張　炎¶
嫩寒禁暖正草色侵衣野光如洗去城數里遶長堤是¶
栁釣船深檥小立斜陽試數花風第幾問春意待留取¶
斷紅心事難寄　芳信成撚指甚逺客他鄉老懐如此¶
醉餘夢裏尚分明認得舊時羅綺可惜空簾悞却歸来¶
燕子勝逰地想依然斷橋流水¶
<pb:KR4j0074_WYG_057-41b>¶
　　前調(落紅/)　　　　　　　　　　張　翥¶
洗春雨急碎萬㸃胭脂蕩空無影館娃骨冷悵香銷塵¶
土淚殷玉井莫怨東風自古佳人薄命掩鸞鏡縱補得¶
茜瘢妝壊難整　芳事誰管領但蜜膩蜂房蘚斑鴛徑¶
一簾晝永緑隂隂尚有絳霞痕凝綵筆招魂已是繁華¶
夢醒竚芳景換西湖錦雲千頃¶
　　前調　　　　　　　　　　　　邵亨貞¶
栁花巷陌悄不見銅駝采香芳侣畫樓在否幾東風怨¶
<pb:KR4j0074_WYG_057-42a>¶
　笛凭䦨日暮一片閒情尚繞斜陽錦樹黯無語記花外¶
　馬嘶曽送人去　風景長暗度奈好夢微茫豔懐清苦¶
　後期已悮翦燭花未卜故人来處水驛相逢待説當年¶
　恨賦寄愁與鳳城東舊時行旅¶
　　　前調　　　　　　　　　　　　張半湖¶
　栁絲曳緑正豆雨初晴水天清夏石榴綻也看猩紅萬¶
　㸃倚亭敧榭瑣闥深中料想酒䦨歌罷日將下是那處¶
　藕花香勝沈麝　牎外竹聲打似戛玊敲金送聲瀟灑¶
<pb:KR4j0074_WYG_057-42b>¶
　共觀古畫喚石鼎烹茶細商幽話寳鴨香銷天外新蟾¶
　低掛凉無價又丁東數聲檐馬¶
　¶
　¶
　¶
　¶
　¶
御選歴代詩餘巻五十七¶

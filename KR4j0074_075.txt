# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.113616
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷七十五目録
<pb:KR4j0074_WYG_075-1a>¶
　欽定四庫全書¶
御選歴代詩餘巻七十五目録(一百/二字)¶
　　　水龍吟(下/)¶
　　　　張榘(五首/)¶
　　　　洪瑹¶
　　　　方千里¶
　　　　陳以莊¶
　　　　黄昇¶
<pb:KR4j0074_WYG_075-1b>¶
　　　　吳文英(二首/)¶
　　　　陳允平¶
　　　　丁宥¶
　　　　周宻(三首/)¶
　　　　王沂孫¶
　　　　張炎¶
　　　　樓扶¶
　　　　汪元量¶
<pb:KR4j0074_WYG_075-2a>¶
　　　王易簡¶
　　　吕同老¶
　　　練恕可¶
　　　趙汝鈉¶
　　　唐珏¶
　　　趙聞禮¶
　　　施岳¶
　　　陳沂孫¶
<pb:KR4j0074_WYG_075-2b>¶
　　　葛長庚¶
　　　王渥¶
　　　段克已¶
　　　王惲¶
　　　白樸¶
　　　周景¶
　　　曽允元¶
　　　薩都拉¶
<pb:KR4j0074_WYG_075-3a>¶
　　　張翥(五首/)¶
　　　張埜(十首/)¶
　　　劉基(三首/)¶
　　　趙南星¶
　　　沈宜修¶
　　　葉小鸞¶
　　前調(又一體/)¶
　　　曹組¶
<pb:KR4j0074_WYG_075-3b>¶
　　前調(又一體/)¶
　　　趙長卿¶
　　前調(又一體/)¶
　　　程垓¶
　　　吳文英¶
　　前調(又一體/)¶
　　　吳文英¶
　　前調(又一體/)¶
<pb:KR4j0074_WYG_075-4a>¶
　　　　趙彦端¶
　　　前調(又一體/)¶
　　　　辛棄疾¶
　¶
　¶
　¶
　¶
　¶
<pb:KR4j0074_WYG_075-4b>¶
　¶
　¶
　¶
　¶
　¶
　¶
　¶
御選歴代詩餘巻七十五目録¶
#+PROPERTY: JUAN 卷七十五
<pb:KR4j0074_WYG_075-5a>¶
　欽定四庫全書¶
御選歴代詩餘巻七十五(一百/二字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　水龍吟(下/)¶
　　　水龍吟(次韻虚齋先/生雨花宴集)　　　　　　張　榘¶
　暮雲低鎻荒臺凭闌四望天垂地曼花半夜蜚香繚繞¶
　昔人曾記徃事悠悠物華非舊江山仍麗悵斜陽芳草¶
<pb:KR4j0074_WYG_075-5b>¶
　長安不見共誰灑新亭淚　開放林巒舊址動騷人一¶
　畨詞意青油幕裏相㤀魚鳥水邊雲際却恨清遊未能¶
　追逐區區僚厎問何如脫了塵埃墨綬為虚齋醉¶
　　　前調　　　　　　　　　　　　張　榘¶
　晝長簾幙低垂時時風度楊花過梁問燕子芹隨香觜¶
　頻沾泥涴苦被流鶯蹴翻花影一闌紅露看殘梅飛盡¶
　枝頭㣲認青青子些兒大　誰道洞門無鎻翠苔蘚何¶
　曾踏破好天良夜清風明月正須著我閒展蠻牋寄情¶
<pb:KR4j0074_WYG_075-6a>¶
詞調唱成誰和問曉山亭下山茶經雨早来開麽¶
　　前調(次前/韻)　　　　　　　　　　張　榘¶
暮天絲雨輕寒寒光春色看看過梅花謝了蒼苔萬㸃¶
香殘粉涴猶喜牆頭一枝嬌裊杏顋㣲露筭幾回逗曉¶
朱䦨獨倚悄只怕東風大　浮世名韁利鎻這區區要¶
須識破滄波夜月翠㣲雲樹依然還我重結鷗盟細聼¶
鶯語自歌自和問黄沙飛鏃紅塵走馬又還知麼¶
　　前調(頑雪欺春/次前韻)　　　　　　　　張　榘¶
<pb:KR4j0074_WYG_075-6b>¶
先来花較開遲怎禁風雪摧殘過紅英紫萼從他㸃綴¶
翻成沾涴一㸃清香幾多穠豔𦂳藏不露伴楊花散漫¶
逡巡堆積纎粟處妝成大　多謝東君造化把羣英一¶
朝除破千機錦繡露濃香軟中間坐我嚼徵含商振金¶
敲玉塤箎相和問西湖别有一畨桃李肯同遊麽¶
　　前調(次前/韻)　　　　　　　　　　張　榘¶
近家添得園亭曉山時看飛雲過擁石栽梅疏池傍竹¶
翦除蕪涴更喜南牆杏顋桃臉含羞㣲露筭鶯花世界¶
<pb:KR4j0074_WYG_075-7a>¶
都来十畝規模好何須大　開放兩眉上鎻把春前新¶
醅撥破病酒無聊且容觴客無多酌我厎用歌喉栁邊¶
自有鳴禽相和逗歸来折得花枝教看似人人麽¶
　　前調(追和晁/次膺)　　　　　　　　　洪　瑹¶
經年不見書来後期杳杳從誰問梅英臘小桞枝金嫩¶
豔陽春近羅幙風柔泛紅浮緑連朝花信念平生多少¶
情條恨葉鎮長使芳心困　可是風流薄命鏡臺前䯳¶
䯳餘鬢茜桃凝粉薫蘭漲膩翠愁紅損縱使歸来燈前¶
<pb:KR4j0074_WYG_075-7b>¶
月下恐難相認巻重簾顦顇殘妝淚洗把羅襟揾¶
　　前調(海棠次周/美成韻)　　　　　　　　方千里¶
錦城春色移根麗姿逈壓江南地瓊酥拂臉粉雲滿袖¶
羣芳羞避雙燕来時暮寒庭院雨藏烟閉正春眠未足¶
宫妝尚怯還輕灑臙脂淚　長是歡遊花厎怕東風陡¶
成怨吹髙燒銀燭梁州催按歌聲漸起緑態多慵紅情¶
不語動揺人意筭吴宫獨步昭陽第一可依稀比¶
　　前調　　　　　　　　　　　　陳以莊¶
<pb:KR4j0074_WYG_075-8a>¶
晩来江濶潮平越船吴榜催人去稽山滴翠胥濤濺恨¶
一襟離緒訪栁章臺問桃仙浦物華如故向秋娘渡口¶
泰娘橋畔依稀是相逢處　窈窕青門紫曲蒨羅新衣¶
翻金縷舊音恍記輕攏慢撚哀絃危柱金屋難成阿嬌¶
己逺不堪春暮聽一聲杜宇紅殷緑老雨花風絮¶
　　前調　　　　　　　　　　　　黄　昇¶
少年有志封侯彎弓欲挂扶桑外一朝歛縮蕭然清興¶
了無拘礙袖裏隂符枕中鴻寳功名蟬蛻看舌端霹靂¶
<pb:KR4j0074_WYG_075-8b>¶
劇談𤣥妙人間世疑無對　閬苑醉鄉佳處想當年緑¶
英猶在羣仙寄語不須㸃勘鬼神功罪碧海千尋赤城¶
萬丈風髙浪快待踞龜食蛤相期汗漫與煙霞㑹¶
　　前調(恵山/泉)　　　　　　　　　　吳文英¶
豔陽不到青山古隂冷翠成秋苑吴娃㸃黛江妃擁髻¶
空濛遮斷樹宻藏溪草深迷市峭雲一片二十年舊夢¶
輕鷗素約霜絲亂朱顔變　龍吻春霏玉濺煮銀缾羊¶
腸車轉臨泉照影清寒沁骨客塵都浣鴻漸重来夜深¶
<pb:KR4j0074_WYG_075-9a>¶
華表露零鶴怨把閒愁換與樓前晩色棹滄波逺¶
　　前調　　　　　　　　　　　　吳文英¶
杜陵新栁狂吟硯波尚濕紅衣露仙桃宴早江梅春近¶
還催客句宮漏傳雞禁門嘶馬宦情熱處正黄編夜展¶
天香字㬉春葱翦紅蜜炬　宫帽鸞枝碎舞思飄颺臞¶
仙風舉星羅萬巻雲驅千陣飛豪海雨長夀杯深探春¶
腔穏江湖同賦又看看便繫金狨鶯曉傍西湖路¶
　　前調(化鳯/花)　　　　　　　　　　陳允平¶
<pb:KR4j0074_WYG_075-9b>¶
杜鵑啼老春愁淚痕化作臙脂雨飛花亂㸃東風枝上¶
紅翔翠翥丹穴鳴初碧梧棲未淒凉山塢悵瓊姬夢逺¶
玉簫聲斷孤鸞影對誰舞　林下風光自許筭何心玉¶
京瑶圃䦨干碎倚遊塵香散芳菲無主經院僧眠月樓¶
鐘静欲飛還駐待青松化盡蒼龍頭角共乗雲去¶
　　前調　　　　　　　　　　　　丁　宥¶
鴈風吹裂雲痕小樓一縷斜陽影殘蟬抱栁寒蛩入户¶
淒音忍聽愁不禁秋夢還驚客青燈孤枕未更深早是¶
<pb:KR4j0074_WYG_075-10a>¶
梧桐泫露那更度蘭宵永　空歎銀缾金井醉鄉醒温¶
柔鄉冷征塵倦撲閒花漫舞何心管領葱指冰絃蕙懐¶
春錦楚梅風韻悵芙蓉城杳藍雲依黯鎻巫峰暝¶
　　前調　　　　　　　　　　　　周　密¶
燕翎誰寄愁籌天涯極望王孫草新煙換栁光風浮蕙¶
餘寒尚峭倚杖看雲翦燈聽雨幾畨詩酒歎長安倦客¶
江南舊恨飛花亂清明後　堤上斜陽風驟散香綿輕¶
沾吟袖麴塵兩岸紋波十里暖蒸香透海闊雲深水流¶
<pb:KR4j0074_WYG_075-10b>¶
春逺夢魂難勾問鶯邊按譜花前覓句觧相思否¶
　　前調　　　　　　　　　　　　周　宻¶
舞紅輕帶愁飛寳韀暗憶章臺路吟香醉雨吹簫門巷¶
飄梭院宇立盡殘陽眼迷晴樹夢随風絮歎江潭冷落¶
依依舊恨人空老桞如許　錦瑟年華暗度賦行雲空¶
題短句晴絲繫燕么絃彈鳯文君更苦煙水流紅暮雲¶
凝紫是春歸去悵江南望逺蘋花自採寄將愁與¶
　　前調(白蓮/)　　　　　　　　　　周　宻¶
<pb:KR4j0074_WYG_075-11a>¶
素鸞飛下青㝠舞衣半惹凉雲碎藍田種玉緑房迎曉¶
一匳秋意擎露盤深憶君凉夜暗傾鉛水想鴛鴦正結¶
棃雲好夢西風冷還驚起　應是飛瓊仙㑹倚涼飇碧¶
簪斜墜輕妝鬬白明璫照影紅衣羞避霽月三更粉香¶
千㸃静聞十里聼湘絃奏徹冰綃偷翦聚相思淚¶
　　前調(白蓮/)　　　　　　　　　　王沂孫¶
翠雲遥擁環妃夜凉按徹霓裳舞鉛華浄洗娟娟出浴¶
盈盈解語太液荒寒海山依約斷魂何許甚人間别有¶
<pb:KR4j0074_WYG_075-11b>¶
冰肌雪豔嬌無奈頻相顧　三十六陂煙雨舊凄凉向¶
誰堪訴如今漫說仙姿自潔芳心更苦羅韤初停玉璫¶
還解早淩波去試乗風一葉重来月厎與修花譜¶
　　前調(白蓮/)　　　　　　　　　　張　炎¶
仙人掌上芙蓉娟姢猶濕金盤露輕妝照水纖裳玉立¶
飄飄似舞幾度銷凝滿湖煙月一汀鷗鷺記小舟夜悄¶
波明香逺渾不見花開處　應是浣紗人妒褪紅衣被¶
誰輕悞閒情淡雅冶容清潤憑嬌待語隔浦相逢偶然¶
<pb:KR4j0074_WYG_075-12a>¶
傾蓋似傳心素怕湘皋珮解緑雲十里捲西風去¶
　　前調(棃花/)　　　　　　　　　　樓　扶¶
素娥洗盡繁妝夜深歩月秋千地輕顋暈玉柔肌籠粉¶
緇塵歛避霽雪留香曉雲同夢昭陽門閉悵仙源路杳¶
曲欄人寂疎雨濕盈盈淚　未放遊蜂葉厎怕春歸不¶
禁狂吹象牀困倚冰魂㣲醒鶯聲喚起愁對黄昏恨催¶
寒食滿襟離思想千紅過盡一枝獨冷把梅花比¶
　　前調(淮河舟中夜/聞宫人琴聲)　　　　　　　汪元量¶
<pb:KR4j0074_WYG_075-12b>¶
鼓鼙驚破霓裳海棠亭北多風雨歌䦨酒罷玉啼金泣¶
此行良苦駝背模糊馬頭匼匝朝朝暮暮自都門燕别¶
龍艘錦纜空載得春歸去　目斷東南半壁悵長淮已¶
非吾土受降城下草如霜白淒涼酸楚粉陣紅圍夜深¶
人静誰賓誰主對漁燈一㸃羈愁一搦譜琴中語¶
　　前調(白蓮/)　　　　　　　　　　王易簡¶
翠裳㣲䕶冰肌夜深暗泣瑶臺露芳容淡泞風神蕭散¶
淩波晚歩西子殘妝環兒初起未須匀注看明璫素韤¶
<pb:KR4j0074_WYG_075-13a>¶
相逢顦顇當應被薰風悞　十里雲愁雪妒抱淒涼盼¶
嬌無語當時姊妹朱顔褪酒紅衣按舞别浦重尋舊盟¶
惟有一雙鷗鷺伴玉顔月曉盈盈冷豔洗人間暑¶
　　前調(白蓮/)　　　　　　　　　　呂同老¶
冰肌不汚天真曉来玉立瑶池裏亭亭翠蓋盈盈素靨¶
時妝浄洗太液波翻霓裳舞罷斷魂流水甚依然舊日¶
濃香淡粉花不似人顦顇　欲喚淩波仙子泛扁舟浩¶
波千里只愁回首冰匳半掩明璫亂墜月影淒迷露華¶
<pb:KR4j0074_WYG_075-13b>¶
零落小欄誰倚共芳盟猶有雙棲雪鷺夜寒驚起¶
　　前調(白蓮/)　　　　　　　　　　練恕可¶
素姬初宴瑶池珮環誤落雲深處分香華井洗妝湘渚¶
天姿淡泞碧蓋吹涼玉冠迎曉盈盈笑語記當時乍識¶
江眀夜浄只愁被嬋娟誤　㡬㸃沙邊飛鷺舊盟寒逺¶
迷煙雨相思未盡纎羅曳水清鉛泣露玉鏡臺空銀瓶¶
綆絶斷魂何許待今宵試採中流一葉共淩波去¶
　　前調(白蓮/)　　　　　　　　　　趙汝鈉¶
<pb:KR4j0074_WYG_075-14a>¶
淡妝不埽蛾睂為誰佇立羞眀鏡真妃觧語西施浄洗¶
娉婷顧影薄露初勻纎塵不染移根玉井想飄然一葉¶
颼颼短髪中流卧浮煙艇　可惜瑶臺路迥抱淒涼月¶
中難認相逢還是冰壺浴罷牙牀酒醒歩韈空留羽衣¶
㣲褪粉殘香冷望海山依約時時夢想素波千頃¶
　　前調(白蓮/)　　　　　　　　　　唐　珏¶
淡妝人更嬋娟晚匳浄洗鉛華膩冷冷月色蕭蕭風度¶
嬌紅欲避太液池空霓裳舞倦不堪重記歎冰魂猶在¶
<pb:KR4j0074_WYG_075-14b>¶
翠輿難駐玉簪為誰輕墜　别有淩空一葉泛清寒素¶
波千里珠房淚濕眀璫恨逺舊遊夢裏羽扇生秋瓊樓¶
不夜尚遺仙意奈香雲易散綃衣半脫露涼如水¶
　　前調(水仙/花)　　　　　　　　　　趙聞禮¶
㡬年種玉藍田緑雲翠水烘春暖衣薫麝馥韤羅塵沁¶
淩波歩淺鈿碧搔頭膩黄冰腦參差難翦乍聲沉素瑟¶
天風珮冷蹁躚舞霓裳徧滿湘浦盈盈月　抱相思夜¶
寒腸斷含香有恨招魂無路瑶琴寫怨幽韻淒涼暮江¶
<pb:KR4j0074_WYG_075-15a>¶
空渺數峰清逺粲迎風一笑持花酹酒結南枝伴¶
　　前調　　　　　　　　　　　　施　岳¶
翠鼇湧出滄溟影横棧壁迷煙墅樓臺對起欄干重凭¶
山川自古梁苑平蕪汴堤疏桞㡬畨晴雨看天低四逺¶
江空萬里登臨處分吴楚　兩岸花飛絮舞度春風滿¶
城簫鼓英雄暗老曉潮昏汐歸㠶過櫓淮水東流塞雲¶
北度夕陽西去正淒涼望極中原路杳月来南浦¶
　　前調(金鳯/花)　　　　　　　　　　陳沂孫¶
<pb:KR4j0074_WYG_075-15b>¶
階前砌下新涼嫩姿弱質婆娑小仙家甚處鳯雛飛下¶
化成窈窕尖葉參差柔枝裊娜體將玉造自川葵放後¶
堂萱謝了是園苑無花草　自恨西風太早逞芳容紫¶
團緋繞管裏低昻箆頭約掠空成懊惱圓胎結就小鈴¶
垂下直開臨曉向凢間謫堕不知西帝曽闗宸抱¶
　　前調　　　　　　　　　　　　葛長庚¶
雲屏漫鎻空山寒猿啼斷松枝翠芝英安在术苖已老¶
徒勞屐齒應記洞中鳯簫錦瑟鎮常歌吹悵蒼苔路杳¶
<pb:KR4j0074_WYG_075-16a>¶
石門信斷無人問溪頭事　回首暝煙無際但紛紜落¶
花如淚多情易老青鸞何處書成難寄欲問雙蛾翠蟬¶
金鳯向誰嬌媚想分香舊恨劉郎去後一溪流水¶
　　前調(從商師國噐/獵同裕之賦)　　　　　　　王　渥¶
短衣匹馬清秋慣曽射虎南山下西風白水石鯨鱗甲¶
山川圗畫千古神州一時勝事賔僚儒雅快長堤萬弩¶
平岡千騎波濤巻魚龍夜　落日孤城鼓角笑歸来長¶
圍初罷風雲慘淡貔貅得意旌旗閒暇萬里天河更須¶
<pb:KR4j0074_WYG_075-16b>¶
一洗中原兵馬看鞬&KR1060;嗚咽咸陽道左拜西還駕¶
　　前調(夀舍弟/菊軒)　　　　　　　　　段克巳¶
天髙秋氣初清姑汾山水増眀秀黄花紅葉輸香泛豔¶
恰過重九細捻金蕤旋題新句滿斟芳酒况人生自有¶
安排去處須富貴何時有　休說山中宰相也不效斜¶
川五桞鉏犂自把山田耕罷雙牛随後經史傳家兒孫¶
滿眼漸能承受待與君坐閲莊椿嵗月作皤然叟¶
　　前調(賦秋日/紅棃花)　　　　　　　　　王　惲¶
<pb:KR4j0074_WYG_075-17a>¶
纎苞淡貯幽香玲瓏輕鎻秋陽麗仙根借暖定應不待¶
荆王翠被瀟灑輕盈玉容渾是金莖露氣甚西風宛轉¶
東欄暮雨空㸃綴真妃淚　誰遣司花妙手又一畨角¶
竒争異使君髙卧竹亭閒寂故来相慰燕几螺屏一枝¶
披拂繡簾風細約洗妝快瀉玉缾芳酒枕秋蟾醉¶
　　前調(維陽途/中值雨)　　　　　　　　　白　樸¶
短亭休唱陽闗桞絲惹盡行人怨鴛鴦隻影枯荷蔕淡¶
沙寒水淺紅綬雙銜玉簪中斷苦難㽞戀更黄花細雨¶
<pb:KR4j0074_WYG_075-17b>¶
征鞍催上青衫淚一時濺　回首孤城不見黯秋空去¶
鴻一線情緣未了誰教重賦春風人面鬭草閒庭采香¶
幽徑舊曽行徧謾今宵酒醒無言有恨恨天涯逺¶
　　前調　　　　　　　　　　　　周　景¶
人生能㡬相逢百年四海為兄弟舊時青眼今畨白髪¶
年華隕涕春更無情抛人先去楊花無蔕况江程漸短¶
别期漸𦂳須重把蘭舟繫　幸自清江如砥指黄壚流¶
鶯聲細滄波如許平蕪何處明朝迢遞何預興亡不如¶
<pb:KR4j0074_WYG_075-18a>¶
休去牆隂挑薺且相期共㸔蓬莱清淺更三千嵗¶
　　前調(春夢/)　　　　　　　　　　曽允元¶
日髙深院無人榴花撲帳春雲暖回文未就停鍼不語¶
繡牀倚徧翠被籠香緑鬟墮膩傷春成倦儘雲山煙水¶
柔情一縷又暗逐金鞍逺　鸞珮相逢甚處似當年劉¶
郎仙苑凭肩後約畫睂新巧従来未慣枕落釵聲簾開¶
燕語風流雲散甚依稀難記人間天上有縁重見¶
　　前調(贈友/)　　　　　　　　　　薩都拉¶
<pb:KR4j0074_WYG_075-18b>¶
王郎錦帶吳鈎醉騎赤鯉銀河去絳袍弄月銀壺吸酒¶
錦箋揮兎秃鬢西風短篷落月東吴西楚悵丹陽郭裏¶
相逢較晚共翦燭西牎雨　文采風流俊偉碧紗巾挂¶
珊瑚樹出門萬里掀髯一笑青山無數揚子江頭凍沙¶
寒雨暮天飛鷺待明朝酒醒金焦繫楫過瓜洲渡¶
　　前調(傅淵道宅/賞紫牡丹)　　　　　　　　張　翥¶
紫雲何處飛来仙家别有藏春洞刻繒紋縐鏤檀色膩¶
熏臍香重榖雨初晴榆煙新換楝花㣲動是花姑飬就¶
<pb:KR4j0074_WYG_075-19a>¶
韓仙染出還分與人間種　好與密遮繡幄䕶玉環三¶
生妖夢只愁今夜緑叢月老朱房露凍便喚秋娘重澆¶
卯酒緩歌低送倩紅鸞與約韶華少住作尊前供¶
　　前調(次韻王夲中/賦樓子芍藥)　　　　　　　張　翥¶
寳樓十二玲瓏仙家只在雲間住金槃舞罷羅裙襞皺¶
乘風欲去畫檻移香彩鸞銜信㡬番延佇看釵邉疊萼¶
天然富貴妝臺近有人妒　勾引廣陵遺恨倩流鶯為¶
花低訴年年長是芳菲時候滿城煙絮春色三分落紅¶
<pb:KR4j0074_WYG_075-19b>¶
千片總成塵土向月明空羡雙䨇睡蝶宿花房露¶
　　前調(廣陵送客/賦蓼花)　　　　　　　　張　翥¶
芙蓉老去妝殘露花滴盡珠盤淚水天瀟灑秋容冷淡¶
憑誰㸃綴痩葦黄邉疎蘋白外滿汀煙穟把餘妍分與¶
西風染就猶堪愛紅芳媚　㡬度臨流送逺向花前偏¶
驚客意船牎雨後數枝低入香零粉碎不見當年秦淮¶
花月竹西歌吹但此時此處叢叢滿眼伴離人醉¶
　　前調(蠟梅/)　　　　　　　　　　張　翥¶
<pb:KR4j0074_WYG_075-20a>¶
玉人相貌堪憐曉妝一洗鉛華盡此花應是菊分顔色¶
梅分風韻萼㸃酡酥口攢金磬心凝檀粉甚女貞染就¶
仙衣絶勝蜂兒重鵝兒嫩　説與玉龍莫品怕宫波一¶
般流恨故人堪寄折枝代取江南春信沉水全熏蘖絲¶
宻綴額黄深暈乍燕姬未識是花是蠟笑偎人問¶
　　前調(聽房自然/歌為賦)　　　　　　　　張　翥¶
春風瓊樹香中數聲恰似流鶯囀歌塵飛下落花起舞¶
驪珠脱串豆蔲珠簾牡丹雪嶺小桃人面是自然絶藝¶
<pb:KR4j0074_WYG_075-20b>¶
天然畫譜霓裳序六么徧　獨占二分月色向尊前㡬¶
番曽見賞音如此不辭醉墨為題紈扇浪雨閒雲剰香¶
殘黛莫論恩怨看穠花又老情縁未斷寄樓中燕¶
　　前調(咏遊/絲)　　　　　　　　　　張　埜¶
落花天氣初晴隨風㡬縷来何處飄飄冉冉悠悠漾漾¶
欲㽞還去雪繭新抽青蟲暗墜檐珠輕度看垂虹百尺¶
縈廻不下似欲繫春光住　憑仗何人收取付天孫雲¶
綃機杼浮蹤浪跡忍教長伴章臺飛絮惹起閒愁織成¶
<pb:KR4j0074_WYG_075-21a>¶
離恨萬頭千緒望天涯盡日柔情不斷又閒庭暮¶
　　前調(題湖山/勝槩亭)　　　　　　　　　張　埜¶
翠㣲曽共登臨冷光瀲灩波千頃玉京佳處景雖天造¶
地因人勝若把西施淡妝濃抹兩相比並得此間如對¶
姮娥仙子慵梳掠臨鸞鏡　滿意曲欄芳徑早安排兩¶
篷煙艇茶甌雪巻紋楸雹響醉魂初醒湖海髙情林泉¶
清意㡬人能領筭知音只有中宵涼月浸蓬莱影¶
　　前調(遊錢塘/西山)　　　　　　　　　張　埜¶
<pb:KR4j0074_WYG_075-21b>¶
一鞭空醉煙霏笑談已到山深處丹崖翠壁野猿幽鳥¶
冷泉髙樹兠率天中蓬壺境内偶成佳寓正捫參歴井¶
窮探未了回首早踈鐘暮　畫舸亭亭横渡醉歸来被¶
誰㽞住雲牎霧閣羣仙應笑塵縁相誤白雪歌殘青鸞¶
夢覺滿身風露料明年却向古臺髙處憶桃源路¶
　　前調(和馬西/麓韻)　　　　　　　　　張　埜¶
故人邂逅相逢滿懐和氣渾無際别来一載光隂回首¶
水流星墜白雪歌詞青雲人物知音有㡬把滄溟倒巻¶
<pb:KR4j0074_WYG_075-22a>¶
天瓢滿吸須拚了為君醉　醉眼瞢騰不寐直望斷長¶
空萬里風清霧冷乾坤似晝月華如洗夢裏遨遊蕊珠¶
宫殿飄然得意到醉来有句且休拈出怕驚人世¶
　　前調(登滕/王閣)　　　　　　　　　　張　埜¶
畫檐聳翠淩霄暮雲還送西山雨千年陳跡一時勝槩¶
東南賔主佩玉鳴鑾西風吹入江聲柔櫓謾登臨贏得¶
征鞍倦客離思亂鄉心苦　一夢繁華何許空㽞得悲¶
涼今古雄文健筆星輝日映鬼呵神䕶倚徧䦨干有心¶
<pb:KR4j0074_WYG_075-22b>¶
也待題㽞新句見一䨇白鷺蒼煙影裏背人飛去¶
　　前調(暇日過田/學士村居)　　　　　　　　張　埜¶
翠凝冷浸清溪洞天惟許仙家住主人新葺栁亭梅塢¶
竹軒松户緑野風煙東山泉石少人知處怕椿翁早晚¶
急流勇退田園記己成趣　不戀鑾坡玉署要管領東¶
皋朝暮君應觧得風波何限功名良苦琥珀醅濃玻瓈¶
盞大醉扶歸路料沙頭鷗鷺也應笑我却匆匆去¶
　　前調(飲劉氏春野/亭用前韻)　　　　　　　張　埜¶
<pb:KR4j0074_WYG_075-23a>¶
夢回花露沾衣夜深酩酊誰㽞住依稀猶記春風亭檻¶
野雲牎户物外仙姿一聲白雪翠凝深處要風流陶寫¶
等閒莫遣兒童輩識真趣　四海知音難遇儘疎狂暝¶
煙催暮一杯未舉兩睂長皺人生何苦只恐明朝玉驄¶
迷郤武陵溪路倘劉郎不厭醒時来訪醉時歸去¶
　　前調(重九登南髙/峯寄栁湯佐)　　　　　　　張　埜¶
重陽何處登臨玉驄慣試南山路秋空絶頂西風兩鬢¶
白雲䨇屨浙浦寒潮蘇堤畫舸吴宫煙樹不一尊瓊液¶
<pb:KR4j0074_WYG_075-23b>¶
數聲金縷将此景成虚負　試覓舊題詩句早斕斑雨¶
苔無數瓊泉寳瑟不堪重記泛觴流羽笑撚黄花閒尋¶
紅葉故人何處倚危䦨北望燕雲晻靄又征鴻暮¶
　　前調(咏杏/花)　　　　　　　　　　張　埜¶
雪香飛盡江梅上林桃李寒猶緊牆頭驚見枯枝鬧簇¶
生紅初噴嫩栁亭臺新晴巷陌清明相近甚等閒勾引¶
狂蜂戲蝶早不管人春困　不怕蠟痕輕褪怕東風亂¶
飄殘粉瑣牎猶記雙鵝細翦一簪幽恨駿馬如飛流光¶
<pb:KR4j0074_WYG_075-24a>¶
似箭歸期難準料黄昏凝雨盈盈如淚把臙脂揾¶
　　前調(酹辛稼/軒墓)　　　　　　　　　張　埜¶
嶺頭一片青山可能埋沒淩雲氣遐方異域當年滴盡¶
英雄清淚星斗撑腸雲煙盈紙縦横遊戲漫人間留得¶
陽春白雪千載下無人繼　不見㦸門華第見蕭蕭竹¶
枯松悴問誰料理帶湖煙景瓢泉風味萬里中原不堪¶
回首人生如寄且臨風髙唱逍遥舊曲為先生醉¶
　　前調(夜聞銅/瓶湯響)　　　　　　　　　劉　基¶
<pb:KR4j0074_WYG_075-24b>¶
玉釭開盡丹葩畫檐深宿蟾蜍影門掩清宵聲来何處¶
堂空人静如竹梳風如荷遇雨如泉發井向羅幃細細¶
如歌如語還如暗蟲相命　繡被熏沉正暖夢雲車紫¶
鵷䨇並洞庭曠野九韶齊奏殷天笙磬别有蛾睂鼓琴¶
彈瑟江鳴山應待翛然睡覺燈存餘灺雞啼牕炯¶
　　前調(吹簫曲用/東坡韻)　　　　　　　　劉　基¶
秦臺人去無蹤空餘緑樹連天表瑶京路逺緱山夜永¶
離愁縈繞露咽秋蟬霜凄白鶴月寒煙裊想孤鸞舞罷¶
<pb:KR4j0074_WYG_075-25a>¶
碧桃花盡長是怨多歡少　夢裏軿車過處見蒼梧九¶
峰青小脩篁染淚滄江流恨年年不了廣莫風悲昭華¶
玉冷聲沉雲杪又扶桑日上靡蓱光散蓮池春曉¶
　　前調(和東/坡韻)　　　　　　　　　　劉　基¶
雞鳴風雨蕭蕭側身天地無劉表啼䳌迸淚落花飄恨¶
斷魂飛繞月暗雲霄星沉煙水角聲清裊問登樓王粲¶
鏡中白髪今宵又添多少　極目鄉闗何處渺青山髻¶
螺都小㡬回好夢隨風歸去被渠遮了寳瑟絃僵玉笙¶
<pb:KR4j0074_WYG_075-25b>¶
簧冷冥鴻天杪但侵堦莎草滿庭緑樹不知昏曉¶
　　前調(楊花/)　　　　　　　　　　趙南星¶
春閨忒恁愁人已㸔盡落紅翻墜楊花更慘映日連空¶
撩人情思飛過髙城尋来小院從敎門閉偶蘋風乍定¶
商量暫住低飛燕還扶起　何物疑花亂玉㡬曽堪髻¶
簪衣綴蘭閨人倦多愁牽夢難成易碎小玉聲喧晴天¶
雪下香堦無水憶遼西何處神魂蕩漾暗抛紅淚¶
　　前調　　　　　　　　　　(明媛/)沈宜修¶
<pb:KR4j0074_WYG_075-26a>¶
石城潮打千秋消磨不盡還相逗閒雲無定野水長縈¶
繽紛繞岫古古今今朝朝暮暮如何參透歎依然風景¶
茫茫交集但憑得秋容瘦　㸔取嬋娟秋色西風揺落¶
應憐否碧天空闊寒煙無數怨砧淒漏把杯邀月恨濃¶
愁極拚他中酒問廣寒丹桂飄殘何處斷香盈袖¶
　　前調　　　　　　　　　　(明媛/)葉小鸞¶
晝長人静沉沉緑楊正嫋深深院畫簾低映薄羅無暑¶
汗消珠釧蘭畹香清湘筠影瘦翠隂遮徧聽蓮歌處處¶
<pb:KR4j0074_WYG_075-26b>¶
悠揚逸韻半入水風煙片　一霎雨餘明淨晚雲如黛¶
花如鈿舟移萍亂芳香袖惹媚風輕扇一色紅妝千重¶
翠蓋參差江面更堪憐歸路平波杳杳夕陽斜見¶
　　前調(又一體/牡丹)　　　　　　　　　曹　組¶
曉天榖雨晴時翠羅䕶日輕煙裏酴醿徑㬉栁花風淡¶
千葩濃麗三月春光上林池館西都花市㸔輕盈隠約¶
何須解語凝情處無窮意　金殿筠籠嵗貢最姚黄一¶
枝嬌貴東風既與花王芍藥須為近侍歌舞筵中滿裝¶
<pb:KR4j0074_WYG_075-27a>¶
歸帽斜簪雲髻有髙情未已齊燒絳蠟向䦨邉醉¶
　　前調(又一體/咏雲)　　　　　　　　　趙長卿¶
先来天與精神更因麗景添殊態拖輕苒苒纔凝一段¶
還分五綵畢竟非煙有時為雨惹晴無奈道無心怎被¶
歌聲遏斷遲遲向青天外　宜伴先生醉臥得饒到和¶
山須買也曽惱煞襄王誰道依前不㑹我欲乘歸去翻¶
恨悵帝鄉何在念佳期未展天長暮合儘空相對¶
　　前調(又一/體)　　　　　　　　　　程　垓¶
<pb:KR4j0074_WYG_075-27b>¶
夜来風雨匆匆故園定是花無㡬愁多愁極等閒辜負¶
一年芳意栁困桃慵杏青梅小對人容易筭好春長在¶
好花長見元只是人顦顇　回首池南舊事恨星星不¶
堪重記如今但有霜花老眼傷情清淚不怕逢花瘦只¶
愁怕老来風味待繁紅亂處㽞雲借月也須拚醉¶
　　前調(夀嗣/榮王)　　　　　　　　　　吳文英¶
望中璇海波新信槎又匝銀河轉金風細裊龍枝聲奏¶
釣簫秋逺南極飛仙夜来催駕祥光重現紫霄承露掌¶
<pb:KR4j0074_WYG_075-28a>¶
瑶池䕃密蟠桃秀螽蓮綻　新棟晴雲凌漢早凉生蘭¶
繁書巻繡裳五色昆臺十二香深簾捲花萼樓髙處連¶
清曉千秋傳宴賜長生玉字鸞廻鳯舞下蓬莱殿¶
　　前調(又一體餞用/見山韻  别)　　　　　　　吳文英¶
夜分溪館漁燈巷聲乍寂西風定河橋送逺玉簫吹斷¶
霜絲舞影薄絮秋雲澹蛾山色宦情歸興怕煙江渡後¶
桃花又泛宫溝上春流緊　新句欲題還省透香煤重¶
箋悮隠西園已負林亭移酒松泉薦茗攜手同歸處玉¶
<pb:KR4j0074_WYG_075-28b>¶
奴喚緑牎春近想驕驄又踏西湖二十四番花信¶
　　前調(又一體/雨)　　　　　　　　　趙彦端¶
淡煙輕霧濛濛望中乍歇凝晴晝纔驚一霎催花還又¶
隨風過了清帯棃梢暈含桃臉添春多少向海棠㸃㸃¶
香紅染徧分明是臙脂透　無奈芳心滴碎阻遊人踏¶
青攜手檐頭線斷空中絲亂纔晴却又簾幙中間垂處¶
輕風送一番寒峭正㽞君不住瀟瀟更下黄昏後¶
　　前調(又一體/咏瓢泉)　　　　　　　　　辛棄疾¶
<pb:KR4j0074_WYG_075-29a>¶
　聽兮清珮瓊瑶些眀兮鏡秋毫些君無此去流昏漲膩¶
　生蓬蒿些虎豹甘人渴而飲汝寧猿猱些大而流江海¶
　覆舟如芥君無助狂濤些　路險兮山髙些予塊獨處¶
　無聊些冬槽春盎歸来為我製松醪些其外芬芳團龍¶
　片鳯煮雲膏些古人兮既徃嗟予之樂樂簞瓢些¶
　¶
　¶
　¶
<pb:KR4j0074_WYG_075-29b>¶
　¶
　¶
　¶
　¶
　¶
　¶
　¶
御選歴代詩餘巻七十五¶

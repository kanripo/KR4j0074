# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.218196
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷三十八目録
<pb:KR4j0074_WYG_038-1a>¶
　欽定四庫全書¶
御選歴代詩餘巻三十八目録(六十/字)¶
　　　臨江仙(又一體/)¶
　　　　蘇軾(十二首/)¶
　　　　秦觀¶
　　　　晁補之(十一首/)¶
　　　　陳師道¶
　　　　李之儀(二首/)¶
<pb:KR4j0074_WYG_038-1b>¶
　　　　賀鑄¶
　　　　毛滂(三首/)¶
　　　　杜安世¶
　　　　舒亶¶
　　　　趙令畤¶
　　　　晁冲之(二首/)¶
　　　　滕宗諒¶
　　　　蘇庠(二首/)¶
<pb:KR4j0074_WYG_038-2a>¶
　　　葛勝仲(六首/)¶
　　　周紫芝(二首/)¶
　　　謝逸¶
　　　廖行之¶
　　　曹組¶
　　　葉夢得(五首/)¶
　　　陳與義¶
　　　趙長卿(四首/)¶
<pb:KR4j0074_WYG_038-2b>¶
　　　張元幹¶
　　　張掄(二首/)¶
　　　辛棄疾(三首/)¶
　　　吕勝巳¶
　　　劉克莊(三首/)¶
　　　李石¶
　　　王干秋¶
　　　黄機¶
<pb:KR4j0074_WYG_038-3a>¶
　　　劉鎭¶
　　　馬莊父¶
　　　王炎¶
　　　髙觀國¶
　　　史逹祖¶
　　　韓淲(三首/)¶
　　　張炎¶
　　　石孝友(三首/)¶
<pb:KR4j0074_WYG_038-3b>¶
　　　李清照(二首/)¶
　　　劉鼎臣妻(二首/)¶
　　　蘇氏¶
　　　完顔璹¶
　　　韓玉¶
　　　段成巳¶
　　　元好問(三首/)¶
　　　張𢎞範¶
<pb:KR4j0074_WYG_038-4a>¶
　　　劉因¶
　　　詹正¶
　　　蒲道源¶
　　　張翥(三首/)¶
　　　張埜¶
　　　無名氏¶
　　　劉基¶
　　　吳子孝¶
<pb:KR4j0074_WYG_038-4b>¶
　　　楊愼¶
　　　吳洪¶
　　　張綖¶
　　　陳子龍¶
　　　王鳳嫺¶
　　　葉小鸞¶
　　前調(又一體/)¶
　　　顧夐¶
<pb:KR4j0074_WYG_038-5a>¶
　¶
　¶
　¶
　¶
　¶
　¶
　¶
　¶
<pb:KR4j0074_WYG_038-5b>¶
　¶
　¶
　¶
　¶
　¶
　¶
　¶
御選歴代詩餘巻三十八目録¶
#+PROPERTY: JUAN 卷三十八
<pb:KR4j0074_WYG_038-6a>¶
　欽定四庫全書¶
御選歴代詩餘巻三十八(六十/字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　臨江仙¶
　　　(又一體䨇/調六十字)¶
　　　臨江仙(黄岡贈/龍丘子)　　　　　　　　蘇　軾¶
　細馬逺䭾雙侍女青巾玉帯紅鞾溪山好處便為家誰¶
<pb:KR4j0074_WYG_038-6b>¶
　知巴峽路却見洛陽花　面旋落英飛玉蕊人間春日¶
　初斜十年不見紫雲車龍丘新洞府鉛鼎養丹砂¶
　　　前調　　　　　　　　　　　　蘇　軾¶
　詩句端來磨我鈍鈍錐不解生鋩歡顔為我解冰霜酒¶
　闌清夢覺春草滿池塘　應念雪堂坡下老昔年共采¶
　芸香功名成遂早還鄉回車來過我喬朩擁千章¶
　　　前調(離杭至潤/别張秉道)　　　　　　　　蘇　軾¶
　我勸髯張歸去好從來巳自忘情塵心消盡道心平江¶
<pb:KR4j0074_WYG_038-7a>¶
南與塞北何處不堪行　俎豆庚桑眞過矣憑君說與¶
南榮願聞吳越報豐登君王如有問結襪頼王生¶
　　前調(送王/緘)　　　　　　　　　　蘇　軾¶
忘却成都來十載因君未免思量憑將清淚灑江陽故¶
山知好在孤客自悲凉　座上别愁君未見歸來欲斷¶
無腸殷勤且更盡離觴此身如傳舍何處是吾鄉¶
　　前調(夜到/揚州)　　　　　　　　　　蘇　軾¶
尊酒何人懐李白草堂遥指江東珠簾十里捲香風花¶
<pb:KR4j0074_WYG_038-7b>¶
開花又謝離恨幾千重　輕舸渡江連夜到一時驚笑¶
衰容語音猶自帯吳儂夜闌相對處依舊夢魂中¶
　　前調　　　　　　　　　　　　蘇　軾¶
九十日春都過了貪忙何處追遊三分春色一分愁雨¶
翻榆莢陣風轉柳花毬　閬苑先生須自責蟠桃動是¶
千秋不知人世苦厭求東皇不拘束肯為使君留¶
　　前調(風水/洞作)　　　　　　　　　　蘇　軾¶
四大從來都徧滿此間風水何疑故應為我發新詩幽¶
<pb:KR4j0074_WYG_038-8a>¶
化香澗谷寒藻舞淪漪　借與玉川生兩液天仙未必¶
相思還憑流水送人歸層巔餘落日草露巳沾衣¶
　　前調　　　　　　　　　　　　蘇　軾¶
一别都門三改火天涯踏盡紅塵依然一笑作春温無¶
波眞古井有節是秋筠　惆悵孤帆連夜發送行澹月¶
微雲尊前不用翠眉顰人生如逆旅我亦是行人¶
　　前調(登望/湖樓)　　　　　　　　　　蘇　軾¶
多病休文都痩損不堪金帯垂腰望湖樓上暗香飄和¶
<pb:KR4j0074_WYG_038-8b>¶
風春弄笛明月夜聞簫　酒醒夢囘清漏永殷牀無限¶
更潮佳人不見董嬌嬈徘徊花上月空度可憐宵¶
　　前調　　　　　　　　　　　　蘇　軾¶
夜飲東坡醒復醉歸來髣髴三更家僮鼻息已雷鳴敲¶
門都不應倚杖聽江聲　長恨此身非我有何曾忘却¶
營營夜闌風静縠紋平小舟從此逝江海寄餘生¶
　　前調(贈王/友道)　　　　　　　　　　蘇　軾¶
誰道東陽都痩損凝然㸃漆精神瑶林終自隔風塵試¶
<pb:KR4j0074_WYG_038-9a>¶
看披鶴氅仍是謫仙人　省可清言揮玉麈直須保器¶
全眞風流何似道家純不應同蜀客惟愛卓文君¶
　　前調　　　　　　　　　　　　蘇　軾¶
冬夜夜寒冰合井畫堂明月侵幃青釭明滅照悲啼燈¶
花挑欲盡粉淚浥還垂　未盡一尊先掩淚歌聲半帯¶
清悲情聲兩盡莫相違欲知腸斷處梁上暗塵飛¶
　　前調　　　　　　　　　　　　秦　觀¶
千里瀟湘挼藍浦蘭橈昔日曾經月髙風定露華清㣲¶
<pb:KR4j0074_WYG_038-9b>¶
波澄不動冷浸一天星　獨倚危樓情悄悄遥聞妃瑟¶
泠泠新聲含盡古今情曲終人不見江上數峰青¶
　　前調　　　　　　　　　　　　晁補之¶
緑暗汀洲三月暮落花風静帆收垂楊低映朩蘭舟半¶
篙春水滑一段夕陽愁　㶚水橋東回首處美人親上¶
簾鈎青鸞無計入紅樓行雲歸楚峽飛夢到揚州¶
　　前調　　　　　　　　　　　　晁補之¶
盡說彭門新半刺昆吾剸玉如泥功名餘事不須為才¶
<pb:KR4j0074_WYG_038-10a>¶
情詩裏見風味酒邉知　好在阿咸同老也青雲往歳¶
心期千鍾百首興來時伯倫從婦勸元亮信兒癡¶
　　前調　　　　　　　　　　　　晁補之¶
十歳兒曹同硯席華居織翠如葱一生心事醉吟中相¶
逢俱白首無語對西風　莫道尊前情調減衰顔得酒¶
能紅可憐此㑹意無窮夜闌人緫睡獨遶菊花叢¶
　　前調(南都/留别)　　　　　　　　　　晁補之¶
曾唱牡丹留客飲明年何處相逢忽驚鵲起落梧桐綠¶
<pb:KR4j0074_WYG_038-10b>¶
荷多少恨回首背西風　莫歎今宵身是客一尊未曉¶
猶同此身應似去來鴻江湖春水闊歸夢故園中¶
　　前調　　　　　　　　　　　　晁補之¶
常記河陽花縣裏恰如飯顆山逢春城何處滿絲桐綸¶
巾并羽扇君有古人風　重向梁王臺畔見黄花綠酒¶
誰同新詩别後寄南鴻回頭思照碧人在白雲中¶
　　前調(信州/作)　　　　　　　　　　晁補之¶
謫宦江城無屋買殘僧野寺相依松間藥臼竹間衣水¶
<pb:KR4j0074_WYG_038-11a>¶
窮行到處雲起坐看時　一箇幽禽縁底事苦來醉耳¶
邉啼月斜西院愈聲悲青山無限好猶道不如歸¶
　　前調　　　　　　　　　　　　晁補之¶
身外閒愁空滿眼就中歡事常稀明年應賦送春詩試¶
從今夜數相㑹幾多時　淺酒欲邀誰共勸深情惟有¶
君知東溪春近好同歸柳垂江上影梅謝雪中枝¶
　　前調　　　　　　　　　　　　晁補之¶
自古齊山重九勝登臨夢想依依偶來恰值菊花時難¶
<pb:KR4j0074_WYG_038-11b>¶
逢開口笑須插滿頭歸　昨夜一江風色好平明秋浦¶
帆飛可憐如赴使君期且當酬令節不用歎斜暉¶
　　前調　　　　　　　　　　　　晁補之¶
馬上匆匆聽鵲喜朦朧月淡黄昏碧羅雙扇曉光分鉛¶
華先辨臉朱色怎分脣　暫别寶匳蛛網徧春風淚汚¶
榴裙香箋小字寄行雲纎腰非學楚寛帯為思君¶
　　前調　　　　　　　　　　　　晁補之¶
離别尋常今白首更須竹雨蕭蕭不應都占世間豪清¶
<pb:KR4j0074_WYG_038-12a>¶
風居士手楊柳洛城腰　文字功名真自誤從今好月¶
良宵只須憐取董嬌嬈修門君自到不用我詞招¶
　　前調　　　　　　　　　　　　晁補之¶
君似蒼崕千仞竹一枝孤映蒿蕭簞瓢不減萬鍾豪閒¶
情搔短髪佳句詠纎腰　罷酒蘭舟回楚柁相思何處¶
今宵淮南幽桂水雲饒他年春草恨應有小山招¶
　　前調(送疊羅菊/與趙使君)　　　　　　　　陳師道¶
宫樣初黄過九日鮮妍時更宜寒挽回人意不成闌香¶
<pb:KR4j0074_WYG_038-12b>¶
羅堆葉宻芳意著心單　過與後房歌舞手輕盈喜色¶
生顔墮釵擁髻與垂鬟欲知誰稱面偏插一枝看¶
　　前調　　　　　　　　　　　　李之儀¶
知有閬風花解語從來祗許傳聞光明休詠漢宫新擁¶
身疑有月襯歩恨無雲　莫把金尊容易勸坐來幾度¶
銷魂不知仙骨在何人好將千歳日占斷四時春¶
　　前調　　　　　　　　　　　　李之儀¶
九十日春都過了尋常偶到江皋水容山態兩相饒草¶
<pb:KR4j0074_WYG_038-13a>¶
平天一色風暖燕雙髙　酒病厭厭何計那飛紅更送¶
無聊鶯聲猶似耳邉嬌難回巫峽夢空恨武陵桃¶
　　前調(立春/)　　　　　　　　　　賀　鑄¶
巧翦合歡羅勝子釵頭春意翩翩豔歌淺笑拜嫣然願¶
郎宜此酒行樂駐華年　未老文園多病客幽襟悽斷¶
堪憐舊逰夢掛碧雲邉人歸落鴈後思發在花前¶
　　前調　　　　　　　　　　　　毛　滂¶
古寺長廊清夜美風松煙檜蕭然石闌干外上疎簾遏¶
<pb:KR4j0074_WYG_038-13b>¶
雲閒窈窕斜月静嬋娟　獨自徘徊無箇事瑶琴試奏¶
流泉曲終誰見枕琴眠香箋虯尾細燈燼玉蟲偏¶
　　前調　　　　　　　　　　　　毛　滂¶
莫恨那回容易别不妨久逺情腸為人留下舊風光花¶
枝常自好馥馥十年香　便是舊時簾外月却來小檻¶
低牎朦朧影裏淡梳妝相看如夢寐回首怎思量¶
　　前調(都城/元夕)　　　　　　　　　　毛　滂¶
聞道長安燈夜好雕輪寶馬如雲蓬萊清淺對觚稜玉¶
<pb:KR4j0074_WYG_038-14a>¶
皇開碧落銀界失黄昏　誰見江南顦顇客端憂嬾歩¶
芳塵小屏風畔冷香凝酒濃春入夢牎破月尋人¶
　　前調　　　　　　　　　　　　杜安世¶
徧地殘花庭院静流鶯對對相過萬條風柳間婆娑櫻¶
桃初弄色萱草自成窠　早是芳菲時節晩追逰期㑹¶
無多睂山歛翠近秋波日長初睡起愁與病相和¶
　　前調(送李/易初)　　　　　　　　　　舒　亶¶
折柳門前鸚鵡緑河梁小駐歸船不堪華髪對離筵孤¶
<pb:KR4j0074_WYG_038-14b>¶
邨啼鴂日深院落花天　文采弟兄真疊玉赤霄去路¶
誰先明朝便恐各風煙江山如有恨桃李自無言¶
　　前調　　　　　　　　　　　　趙令畤¶
枝上粉香吹欲盡依前庭院春風更誰同遶摘芳叢漏¶
殘金獸冷信斷錦屏空　看結燈花愁不睡酒闌無夢¶
相逢凄凉長判一生中不如雲外月永夜在房櫳¶
　　前調　　　　　　　　　　　　晁冲之¶
憶昔西池池上飲年年多少歡娯别來不寄一行書尋¶
<pb:KR4j0074_WYG_038-15a>¶
常相見了猶道不如初　安穏錦屏今夜夢月明好渡¶
江湖相思休問定何如情知春去後管得落花無¶
　　前調　　　　　　　　　　　　晁冲之¶
雙舸亭亭横晩渚城中飛觀嵯峨畫橋燈火照清波玉¶
鉤平浸水金鎖半沉河　試問無情堤上柳也應厭聽¶
驪歌人生無柰别離何夜長嫌夢短淚少恨愁多¶
　　前調(巴陵/)　　　　　　　　　　滕宗諒¶
湖水連天天連水秋來分外澄清君山自是小蓬瀛氣¶
<pb:KR4j0074_WYG_038-15b>¶
蒸雲夢澤波撼岳陽城　帝子有靈能鼓瑟凄然依舊¶
傷情微聞蘭芷動芳馨曲終人不見江上數峰青¶
　　前調(荷花/)　　　　　　　　　　蘇　庠¶
獵獵風蒲初暑過蕭然庭户秋清野航渡口帯煙横晩¶
山千萬㸃别鶴兩三聲　秋水芙蕖聊蕩槳一尊同破¶
愁城蓼花灘上白鷗明暮雲連極浦急雨暗長汀¶
　　前調(贈張/建康)　　　　　　　　　　蘇　庠¶
本是白蘋洲畔客虎符卧鎮江城歸來猶得趁鷗盟柳¶
<pb:KR4j0074_WYG_038-16a>¶
絲揺曉市杜若徧芳汀　莫惜飛觴仍墮幘柳邉依約¶
鶯聲水秋鱸熟正闗情只愁宣室召未許釣船輕¶
　　前調(姜尉/託疾)　　　　　　　　　　葛勝仲¶
郊外黄埃端可厭歸來移病香閨象牀珍簟共委蛇耆¶
婆尋草盡天女散花遲　小雨作寒秋意晩簷聲與夢¶
相宜冷侵羅幌篆煙微試評書五朶何似畫雙睂¶
　　前調(上巳九曲/池流杯)　　　　　　　　葛勝仲¶
小様洪河分九曲飛泉環繞粼粼青蓮往事巳成塵羽¶
<pb:KR4j0074_WYG_038-16b>¶
觴浮碧甃寶劍捧金人　綠綺且依流水調逢逢撾鼓¶
催廵玉堂詞客是嘉賓茂林脩竹地大勝永和春¶
　　前調(上巳海昌/王氏園)　　　　　　　　葛勝仲¶
倦客身同舟不繫輕帆來訪儒仙春風上巳豔陽天夭¶
桃方散錦髙柳欲飛緜　千古海昌佳絶地雙鳬暫此¶
留連通宵娯客破芳筵蘭亭脩禊事梓澤醉名園¶
　　前調(章圃賞/瑞香)　　　　　　　　　葛勝仲¶
二月風光濃似酒小樓新濕青紅碧琉璃色映羣峰更¶
<pb:KR4j0074_WYG_038-17a>¶
攜金鑿落來賞錦熏籠　詞客舊留花月旦此葩清軟¶
纎穠未饒蘭蕙轉光風赤䦨呈雅豔翠幙䕶芳叢¶
　　前調　　　　　　　　　　　　葛勝仲¶
雪壁歌詞題尚濕春風又見輕紅一枝斜插映睂峰不¶
辭連夜賞銀燭透紗籠　白髪欺人今老矣尊前羞見¶
繁穠清香猶嫪虎溪風海棠須避席佳種謾蠶叢¶
　　前調(錦熏閣/賞花)　　　　　　　　　葛勝仲¶
檻外竒葩江外種嬌春未減鞓紅畫樓晴日斂雲峰佛¶
<pb:KR4j0074_WYG_038-17b>¶
香來海㟁蜀錦薦燈籠　今夜那憂煞風景酒花來鬬¶
妖穠江梅冷澹避春風明朝來縱賞應醉綺羅叢¶
　　前調　　　　　　　　　　　　周紫芝¶
水逺山長何處去欲行人似孤雲十分痩損沈休文忍¶
將秋水鏡容易與君分　試問棃花枝上雨為誰彈滿¶
清尊一江風月黯離魂平波催短棹小立送黄昏¶
　　前調(送曾/光州)　　　　　　　　　　周紫芝¶
記得武陵相見日六年往事堪驚回頭雙鬢巳星星誰¶
<pb:KR4j0074_WYG_038-18a>¶
知江上酒還與故人傾　鐵馬紅旗寒日暮使君猶寄¶
邉城只愁飛詔下青冥不應霜塞晩横槊看詩成¶
　　前調　　　　　　　　　　　　謝　逸¶
玉樹臨風賓欲散黄昏鐵馬嘶庭幽歡未盡有餘清瓊¶
糜方一啜銀燭巳雙檠　坐久香津生齒頰何須五斗¶
消酲豔歌聲裏醉魂醒明年思此㑹旌斾想登瀛¶
　　前調(元宵/)　　　　　　　　　　廖行之¶
春意忙忙春色裏又還幾度花期澹晴時候儘融怡梅¶
<pb:KR4j0074_WYG_038-18b>¶
顋翻白後柳眼弄青時　正是江城天氣好樓臺燈火¶
星移相逢無處不相宜輕狂行樂去明月夜深歸¶
　　前調　　　　　　　　　　　　曹　組¶
青瑣牎深紅獸暖燈前共倒金尊數枝梅浸玉壺春雪¶
明渾似曉香意欲成雲　户外馬嘶催客起席間歡意¶
留人從他微霰落紛紛不妨吹酒面歸去醒餘醺¶
　　前調　　　　　　　　　　　　葉夢得¶
不見跳魚翻曲港湖邉特地經過蕭蕭踈雨亂風荷微¶
<pb:KR4j0074_WYG_038-19a>¶
雲吹盡散明月墮平波　白酒一杯還徑醉歸來散髪¶
婆娑無人能唱採菱歌小軒敧枕簟簷影挂星河¶
　　前調　　　　　　　　　　　　葉夢得¶
自笑天涯無定準飄然到處遲留興闌却上五湖舟鱸¶
蓴新有味碧樹巳驚秋　臺上微凉初過雨一尊聊記¶
同遊寄聲時為到滄洲遥知敧枕處萬壑看交流¶
　　前調(南山臺成/與客看月)　　　　　　　　葉夢得¶
絶頂參差千嶂外不知空水相浮下臨湖海見三洲落¶
<pb:KR4j0074_WYG_038-19b>¶
霞横暮景為客小遲留　巻盡微雲天更闊此行不負¶
清秋忽驚河漢近人流青霄元有路一笑倚瓊樓¶
　　前調　　　　　　　　　　　　葉夢得¶
碧瓦新霜侵曉夢黄花巳過清秋風帆何處挂扁舟故¶
人歸欲盡斜日更回頭　樂圃橋邉煩借問有人髙臥¶
江樓寄聲聊為訴離憂桂叢應巳老何事久淹留¶
　　前調(席上/梅花)　　　　　　　　　　葉夢得¶
不與羣芳争豔豔化工自許寒梅一枝臨晩照歌臺眼¶
<pb:KR4j0074_WYG_038-20a>¶
明渾未見絃管莫驚催　記取劉郎歸去路千年應話¶
天台酒䦨不惜更重陪夜寒衣袂薄猶有暗香回¶
　　前調(夜登小閣憶/洛中舊遊)　　　　　　　陳與義¶
憶昔午橋橋上飲坐中多是豪英長溝流月去無聲杏¶
花疎影裏吹笛到天明　二十餘年如一夢此身雖在¶
堪驚閒登小閣看新晴古今多少事漁唱起三更¶
　　前調　　　　　　　　　　　　趙長卿¶
天外濃雲雲外雨雨聲初上簷牙紅蕖應褪洗妝花晚¶
<pb:KR4j0074_WYG_038-20b>¶
凉如有意習習到山家　為喚山童多索酒金鍾細酌¶
流霞暈生玉頰酒潮斜閒中無寵辱醉裏是生涯¶
　　前調　　　　　　　　　　　　趙長卿¶
過盡征鴻來盡燕故園消息茫然一春憔悴有人憐懐¶
家寒食夜中酒落花天　見說江頭春浪𣺌殷勤欲送¶
歸船别來此處最縈牽短篷南浦雨疎柳斷橋煙¶
　　前調　　　　　　　　　　　　趙長卿¶
日欲低時江景好暮山紫翠重重釣筒收盡碧潭空一¶
<pb:KR4j0074_WYG_038-21a>¶
船霜夜月兩㟁荻花風　遥憶暖春新向火黄昏下了¶
簾櫳水邨漁浦檥孤篷單衾愁夢斷無夢轉愁濃¶
　　前調　　　　　　　　　　　　趙長卿¶
人在夢雲樓上别殘燈影裏遲留依稀綠慘更紅羞露¶
痕雙臉濕山様兩睂愁　幾幅片帆天際去雲濤煙浪¶
悠悠今宵獨立古江頭水腥魚菜市風碎荻花洲¶
　　前調(荼䕷/)　　　　　　　　　　張元幹¶
鶯喚屏山驚睡起嬌多須要郎扶荼䕷斗帳罷熏爐翠¶
<pb:KR4j0074_WYG_038-21b>¶
穿珠落索香泛玉流蘇　長記枕痕銷醉色日髙猶倦¶
妝梳一枝春痩想如初夢迷芳草路望斷素鱗書¶
　　前調　　　　　　　　　　　　張　掄¶
聞道彤庭森寳仗霜風逐雨驅雲六龍扶輦下青冥香¶
隨鸞扇逺日射赭袍明　簾捲天街人隘路滿城喜望¶
清塵歡聲催起嶺梅春欲知天意好昨夜月華新¶
　　前調(禁中/丹桂)　　　　　　　　　　張　掄¶
玉宇凉生清禁曉丹葩色照晴空珊瑚敲碎小玲瓏人¶
<pb:KR4j0074_WYG_038-22a>¶
間無此種來自廣寒宫　雕玉闌干深院靜嫣然凝笑¶
西風曲屏須占一枝紅且圖欹醉枕香到夢魂中¶
　　前調(探梅/)　　　　　　　　　　辛棄疾¶
老去惜花心已嬾愛梅猶遶江邨一枝先破玉溪春更¶
無花態度全是雪精神　賸向青山餐秀色為渠著句¶
清新竹根流水帯溪雲醉中渾不覺歸路月黄昏¶
　　前調　　　　　　　　　　　　辛棄疾¶
風雨催春寒食近平原一片丹青溪頭喚渡柳邉行花¶
<pb:KR4j0074_WYG_038-22b>¶
飛蝴蝶亂桑嫩野蠶生　綠野先生閒袖手却尋詩酒¶
功名未知明日定隂晴今宵成獨醉却笑衆人醒¶
　　前調(簮花屢/墮戲作)　　　　　　　　　辛棄疾¶
鼔子花開春爛漫荒園無限思量今朝拄杖過西鄉急¶
呼桃葉渡為看牡丹忙　不管昨宵風雨横依然紅紫¶
成行白頭陪奉少年塲一枝簮不住推道帽簷長¶
　　前調　　　　　　　　　　　　吕勝巳¶
忽憶裴公臺上去逺空秋氣稜稜萬山一水秀還明此¶
<pb:KR4j0074_WYG_038-23a>¶
時三楚客何意續騷經　愛竹子猷參杖履能詩侯喜¶
同登&KR0435;酬不盡古今情清風生白麈側月照疎星¶
　　前調(種海/棠作)　　　　　　　　　　劉克莊¶
落魄長官江海客少年萬里尋春而今憔悴向溪濵斷¶
無觴詠興惟有簿書塵　手插海棠三百本等閒妝㸃¶
芳辰他年絳雪映紅雲叮嚀風與月記取種花人¶
　　前調(潮恵/道中)　　　　　　　　　　劉克莊¶
不見仙湖能幾日塵沙變盡形容夜來月冷露華濃都¶
<pb:KR4j0074_WYG_038-23b>¶
忘茆屋下但記畫船中　兩㟁綠隂猶未合更須補竹¶
添松最憐幾樹朩芙蓉手栽纔數尺别後為誰紅¶
　　前調(巳酉和實/之燈夕)　　　　　　　　劉克莊¶
玉篴鈿車當日事東塗西抹都曾等閒曲子壓和凝縱¶
遊非草草巳醉強惺惺　今向三家邨送老身如罷講¶
吳僧髙樓百尺不須登半爐燒葉火一盞勘書燈¶
　　前調　　　　　　　　　　　　李　石¶
煙柳疎疎人悄悄畫樓風外吹笙倚䦨聞喚小紅聲熏¶
<pb:KR4j0074_WYG_038-24a>¶
香臨欲睡玉漏巳三更　坐待不來來又去一方明月¶
中庭粉牆東畔小橋横起來花影下扇子撲流螢¶
　　前調　　　　　　　　　　　　王千秋¶
柳巷鶯啼春未曉畫堂環珮珊珊熏爐烘暖鷓鴣斑壽¶
杯須斗酌舞袖正弓彎　未說珥貂横玉事勲名且勒¶
燕然歸來方卜五湖閒年年花月夜沉醉綺羅間¶
　　前調　　　　　　　　　　　　黄　機¶
上巳清明都過了客愁惟有心知子規昨夜忽催歸驛¶
<pb:KR4j0074_WYG_038-24b>¶
程那復記魂夢巳先飛　回首故園花與柳枝枝葉葉¶
相思歸來𢬵得典春衣綠隂幽䆳處不管盡情啼¶
　　前調　　　　　　　　　　　　劉　鎭¶
蕩紫飄紅芳信斷都無人問穠纖吟鞭倚醉問凉蟾香¶
消金縷篆塵壓寳妝匳　夢峽朝雲飛不到一春離緒¶
厭厭却疑歸燕礙重簾心期花底誤睂眼柳邉添¶
　　前調　　　　　　　　　　　　馬莊父¶
人意舒閒春事到徐徐弄日微雲翠鬟飛繞閙蛾羣煙¶
<pb:KR4j0074_WYG_038-25a>¶
横沽酒市風轉落梅邨　歳事一新人半舊相逢際晩¶
醺醺花間亭館柳間門尅除風雨外排日醉紅裙¶
　　前調　　　　　　　　　　　　王　炎¶
鶗鴂一聲春事了不知苦勸誰歸花梢香露染薔薇小¶
梅酸著齒酒榼正堪攜　鴨綠一篙新雨過逺山半出¶
脩睂仙翁理棹欲來時遶簷烏鵲喜報與主人知¶
　　前調　　　　　　　　　　　　髙觀國¶
俱是洛陽年少客才華迥出天眞青衫慣拂軟紅塵酒¶
<pb:KR4j0074_WYG_038-25b>¶
狂因月舞詩俊為梅新　寄語長安風月道鸎花緩作¶
青春披風沐露問前津客中春不當歸去倍還人¶
　　前調　　　　　　　　　　　　史逹祖¶
愁與西風應有約年年同赴清秋舊遊簾幙記揚州一¶
燈人著夢雙鴈月當樓　羅帯鴛鴦塵暗澹更須整頓¶
風流天涯萬一見温柔痩應因此痩羞亦為郎羞¶
　　前調　　　　　　　　　　　　韓　淲¶
脆管繁絃無覓處小樓空掩遥山柳絲直下曲闌干海¶
<pb:KR4j0074_WYG_038-26a>¶
棠紅欲褪玉釧怯春衫　殢酒不成芳信斷社寒新燕¶
呢喃雕盤慵整寳香殘綺疏明薄暮簾外雨潺潺¶
　　前調　　　　　　　　　　　　韓　淲¶
羅帳畫屏新夢悄綠牎慵起香殘重簾生怕倚闌干春¶
風吹玉水春雪滿靈山　梁燕未來歸鴈動海棠纔帯¶
紅酣酒愁花恨霎時間煙雲催薄暮絲雨濕輕寒¶
　　前調　　　　　　　　　　　　韓　淲¶
竹樹隂隂流澗水黄鸝飛去飛還蓬門籬落小橋灣更¶
<pb:KR4j0074_WYG_038-26b>¶
無塵跡到我自愛其間　雨又隨風催薄暮輕雷時動¶
雲班歸來凉意一牎閒病餘眞倦矣睡熟簟紋寛¶
　　前調(墨水/仙)　　　　　　　　　　張　炎¶
翦翦春冰出萬壑和春帯出芳叢誰分弱水洗塵紅低¶
回金鑿落約略玉玲瓏　昨夜洞庭雲一片朗吟飛過¶
天風戲將瑶草散虛空靈根何處覓只在此山中¶
　　前調　　　　　　　　　　　　石孝友¶
醉袖吟鞭竹色裏帽簷低處風斜晩山一半被雲遮殘¶
<pb:KR4j0074_WYG_038-27a>¶
陽明逺水古朩集棲鴉　暮去朝來緣底事不如早早¶
還家曲屏深幌小牎紗翠沾睂上柳紅揾臉邉花¶
　　前調　　　　　　　　　　　　石孝友¶
買笑當歌何處好小樓四面江山玉梅枝上卸餘寒雨¶
隨春到急風向晚來顚　任自腰圍都痩損肯敎懽意¶
闌珊引杯相屬莫留殘花和人競好人與月爭圓¶
　　前調　　　　　　　　　　　　石孝友¶
枕上鶯聲初破睡悄寒輕透簾幃起來惆悵有誰知雨¶
<pb:KR4j0074_WYG_038-27b>¶
狂風轉急揉損好花枝　薄倖别來春又老等閒誤却¶
佳期斜陽影裏立多時逺山何事翠相對蹙脩睂¶
　　前調　　　　　　　　　　(宋媛/)李清照¶
庭院深深深幾許雲牎霧閣春遲為誰憔悴痩芳姿夜¶
來清夢好應是發南枝　玉痩檀輕無限恨南樓羌管¶
休吹濃香開盡有誰知暖風遲日也别到杏花時¶
　　前調　　　　　　　　　　　　李清照¶
庭院深深深幾許雲牎霧閣常扄柳梢梅萼漸分明春¶
<pb:KR4j0074_WYG_038-28a>¶
歸秣陵樹人客建安城　感月吟風多少事如今老去¶
無成誰憐憔悴更凋零燈花空結蕊離别共傷情¶
　　前調　　　　　　　　　　　劉鼎臣妻¶
何處甘泉來席上嫩黄初瀉銀瓶月團嘗罷有餘清惠¶
山名品好歌舞暫留停　欲賞霍源新氣味不應兼進¶
狶苓此中端有澹交情相如方病酒一飲骨毛輕¶
　　前調　　　　　　　　　　　劉鼎臣妻¶
記得髙堂同飲散一杯湯罷分攜絳紗籠影簇行旗更¶
<pb:KR4j0074_WYG_038-28b>¶
殘銀漏急天澹玉繩低　只恐曲終人不見歌聲且為¶
遲遲如今車馬各東西畫堂攜手處疑夢又疑非¶
　　前調(立春寄/季順妹)　　　　　　　(宋媛/)蘇　氏¶
一夜東風穿繡户融融暖應佳時春來何處最相知平¶
明堤上柳染徧鬱金枝　姊妹嬉遊時節近今朝應怨¶
來遲憑誰說與到家期玉釵頭上勝留待逺人歸¶
　　前調　　　　　　　　　　　　完顔璹¶
倦客更遭塵事冗故尋閒地婆娑一尊芳草一聲歌盧¶
<pb:KR4j0074_WYG_038-29a>¶
郎心未老潘令鬢先皤　醉向繁臺臺上問滿川細柳¶
新荷薰風樓閣夕陽多倚䦨凝思久漁笛起煙波¶
　　前調(梅花/)　　　　　　　　　　韓　玉¶
月是銀釭溪是鏡雲霓與作衣裳夜寒獨立竹籬傍妝¶
成那待粉笑罷自生香　自古佳人多薄命枉敎傲雪¶
凌霜從來林下異閨房何須三弄笛方斷九廻腸¶
　　前調　　　　　　　　　　　　段成巳¶
走徧人間無一事十年歸夢悠悠行藏休更倚危樓亂¶
<pb:KR4j0074_WYG_038-29b>¶
山明月曉滄海冷雲秋　詩酒功名殊不惡箇中未減¶
風流西風吹散兩睂愁一聲長嘯罷煙雨暗汀洲¶
　　前調　　　　　　　　　　　　元好問¶
昨夜半山亭下醉窪尊今日留題放船直到浙江西玉¶
壺天上下雲錦樹髙低　世上紅塵爭白日山中太古¶
熙熙外人初到故應迷桃花三百里渾是武陵溪¶
　　前調　　　　　　　　　　　　元好問¶
自笑此身無定在北州又復南州買田何日遂歸休向¶
<pb:KR4j0074_WYG_038-30a>¶
來元落落此去亦悠悠　赤日黄塵三百里嵩丘幾度¶
登樓故人多在玉溪頭清泉明月曉髙樹亂蟬秋¶
　　前調　　　　　　　　　　　　元好問¶
夏館秋林山水窟家家林影湖光三年閒為一官忙簿¶
書愁裏過筍蕨夢中香　父老書來招我隱臨流巳蓋¶
茅堂白頭兄弟共論量山田尋二頃他日作桐鄉¶
　　前調　　　　　　　　　　　　張𢎞範¶
千古武陵溪上路桃源流水潺潺可憐仙侣剰濃歡黄¶
<pb:KR4j0074_WYG_038-30b>¶
鸝驚夢破青鳥喚春還　回首舊遊渾不見蒼煙一片¶
荒山玉人何處倚闌干紫簫明月底翠袖暮雲寒¶
　　前調　　　　　　　　　　　　劉　因¶
行色匆匆緣底事山陽梅信相催梅花香底有新醅南¶
州今樂土得意且銜杯　君見太行憑寄語雲間蒼壁¶
崔嵬平生遮眼厭黄埃髙樓吾有興無惜送青來¶
　　前調　　　　　　　　　　　　詹　正¶
白髪壯心還未減春風夢遶揚州青山隱隱水悠悠征¶
<pb:KR4j0074_WYG_038-31a>¶
帆從蕩漾行李亦風流　向日侍郎今右相元龍豪氣¶
横秋月明千里鎮淮樓依然青眼舊應不負依劉¶
　　前調(詠梅/)　　　　　　　　　　蒲道源¶
聞說東庵梅最好何須逺訪西湖金衣相映玉肌膚幽¶
香俱可愛顔色不妨殊　花主惜春仍好事賞花清似¶
林逋冰蕤雪萼正敷腴只愁無客至那怕酒頻沽¶
　　前調(賦柳/)　　　　　　　　　　張　翥¶
揺蕩春光湖上路多情偏識倡條畫船繫在赤闌橋花¶
<pb:KR4j0074_WYG_038-31b>¶
飛人别處綠暗雨休朝　惱亂東風扶不起空憐燕婉¶
鶯嬌舞衣香冷董嬌嬈相思無限恨猶似舊宫腰¶
　　前調　　　　　　　　　　　　張　翥¶
羨殺漁家生處樂隔灣數㸃青燈蓑衣忘在石磯層蓼¶
花秋釀酒楓葉晩垂罾　時向瓦甌篷底醉往來鷺侣¶
鷗朋老翁倚棹坐瞢騰有魚吾欲買揺手不能應¶
　　前調　　　　　　　　　　　　張　翥¶
羨殺漁邨無畔㟁茫茫楊柳蒹葭雨餘水漲沒汀沙驚¶
<pb:KR4j0074_WYG_038-32a>¶
鴻投别浦浴鳥坐沉槎　殘日籬頭閒曬網垂髫來買¶
魚蝦得錢沽酒徑歸家一聲横笛外煙火隔蘆花¶
　　前調　　　　　　　　　　　　張　埜¶
蓮幕酒䦨人散後滿庭松竹蕭森搗殘秋思是鄰砧翠¶
屏驚舊夢白髮入新吟　蓋世勲名將厎用悠悠往古¶
來今一燈孤恨夜牎深箏閒纖筍玉杯冷軟橙金¶
　　前調　　　　　　　　　　　　無名氏¶
昨夜驚眠梅雨大枕前牎上頻敲天明翻覺夢魂遥起¶
<pb:KR4j0074_WYG_038-32b>¶
來看女伴熏袖巳香消　雲鎖房櫳煙鎖竹捲簾水濕¶
鮫綃菱花低照拂睂梢玉梳雲髪潤不喜上蘭膏¶
　　前調　　　　　　　　　　　　劉　基¶
街鼓無聲更漏咽不知殘夜如何玉繩歴亂耿銀河鵲¶
驚穿暗樹露墜滴寒莎　夢裏相逢還共說五湖煙水¶
漁蓑鏡中綠髪漸無多淚如霜後葉摵摵下庭柯¶
　　前調(題畫/荷花)　　　　　　　　　　吳子孝¶
寂寞小池凉雨後美人團扇知秋玉容紅沁見時羞倚¶
<pb:KR4j0074_WYG_038-33a>¶
風如解佩映水怕擡頭　隔浦天香如裊裊多情欲去¶
還留月明波冷不勝愁采芳何處唱試聽朩蘭舟¶
　　前調(江陵/别内)　　　　　　　　　　楊　愼¶
楚塞巴山横渡口行人莫上江樓征驂去棹兩悠悠相¶
看臨逺水獨自上孤舟　却羡多情沙上鳥雙飛雙宿¶
河洲今宵明月為誰留團團清影好偏照别離愁¶
　　前調(虎丘同/濟之作)　　　　　　　　　吳　洪¶
愛此雲巖林壑美椶鞵藤杖追遊生公臺下鶴泉浮與¶
<pb:KR4j0074_WYG_038-33b>¶
君成二老譚笑亦風流　臺閣功名歸去好便應醉枕¶
糟丘不須含笑看吳鈎苔花還繡壁波冷蟄龍湫¶
　　前調　　　　　　　　　　　　張　綖¶
十里紅樓依綠水當年多少風流髙城重上使人愁逺¶
山將落日依舊上簾鉤　一曲琵琶思往事青衫淚滿¶
江州訪鄰休問杜家秋寒煙沙外鳥殘雪渡傍舟¶
　　前調(小春/)　　　　　　　　　　陳子龍¶
西風料峭黄花暮斜陽一角紅樓羅衣添得又還休銀¶
<pb:KR4j0074_WYG_038-34a>¶
　蟬寒約指寶鴨暖藏鉤　忽憶軟金杯自捧重攜殘燭¶
　淹留於今玉漏更悠悠不知千里夢無奈五更愁¶
　　　前調　　　　　　　　　　(明媛/)王鳳&KR0570;¶
　珠簾不捲銀蟾透夜凉獨自凭闌瑶琴欲整指生寒鶴¶
　歸松露冷人静井梧殘　天際一聲新度鴈翱翔似覓¶
　回灘浮生幾見幾悲歡三秋今巳半楓葉醉林丹¶
　　　前調(端午/)　　　　　　　　(明媛/)葉小鸞¶
　團扇新裁明月影珠簾半上瓊鈎榴花紅到玉釵頭綵¶
<pb:KR4j0074_WYG_038-34b>¶
　絲宜續命綠砌繞忘憂　酒泛菖蒲香玉碎嫩紅雙壓¶
　横秋畫船盡日鬧芳洲蕭蕭煙雨外還鎖楚江愁¶
　　　前調(又一/體)　　　　　　　　　　顧　夐¶
　碧染長空池似鏡倚樓閒望凝情滿衣紅藕細香清象¶
　牀珍簟山幛掩玉琴横　暗想昔時歡笑事如今贏得¶
　愁生博山爐暖澹煙輕蟬吟人靜殘日傍小牎明¶
　¶
御選歴代詩餘巻三十八¶

# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.969935
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷六十八目錄 
<pb:KR4j0074_WYG_068-1a>¶
　欽定四庫全書¶
御選歴代詩餘巻六十八目錄(一百/字)¶
　　　念奴嬌(中/)¶
　　　　杜旟(二首/)¶
　　　　劉儗(二首/)¶
　　　　程珌(二首/)¶
　　　　王千秋¶
　　　　劉清夫¶
<pb:KR4j0074_WYG_068-1b>¶
　　　　姜夔(二首/)¶
　　　　陸游¶
　　　　劉過¶
　　　　楊炎(二首/)¶
　　　　張輯(二首/)¶
　　　　謝懋¶
　　　　黄機(二首/)¶
　　　　劉鎭¶
<pb:KR4j0074_WYG_068-2a>¶
　　　李洪¶
　　　鄭域¶
　　　王炎¶
　　　戴復古¶
　　　毛幵(三首/)¶
　　　洪咨夔¶
　　　陸淞¶
　　　髙觀國¶
<pb:KR4j0074_WYG_068-2b>¶
　　　汪莘¶
　　　呉潛(三首/)¶
　　　李昴英¶
　　　章謙亨¶
　　　方岳(五首/)¶
　　　張榘(二首/)¶
　　　馮取洽¶
　　　盧炳(四首/)¶
<pb:KR4j0074_WYG_068-3a>¶
　　　沈端節(二首/)¶
　　　黃昇(二首/)¶
　　　呉文英¶
　　　蔣捷(二首/)¶
　　　張樞¶
　　　周密¶
　　　張炎(十首/)¶
　¶
<pb:KR4j0074_WYG_068-3b>¶
　¶
　¶
　¶
　¶
　¶
　¶
　¶
御選歴代詩餘巻六十八目錄¶
#+PROPERTY: JUAN 卷六十八
<pb:KR4j0074_WYG_068-4a>¶
　欽定四庫全書¶
御選歴代詩餘巻六十八(一百/字)¶
司經局洗馬掌局事兼翰林院修撰加二級(臣/)王奕清奉¶
旨校刋¶
　　念奴嬌(中/)¶
　　　念奴嬌(石頭/城)　　　　　　　　　杜　旟¶
　江山如此是天開萬古東南王氣一自髯孫橫短槊坐¶
　使英雄鵲起玉樹聲銷金蓮影散多少傷心事千年遼¶
<pb:KR4j0074_WYG_068-4b>¶
　鶴併疑城郭非是　當日萬駟雲屯潮生潮落只石頭¶
　孤峙人笑褚淵今齒冷只有袁公不死斜日荒煙神州¶
　何在欲墮新亭淚元龍老矣世間何限餘子¶
　　　前調(菊/)　　　　　　　　　　　杜　旟¶
　小妝朱檻䕶秋英千㸃金鈿如簇黃葉白蘋朝露冷只¶
　有孤芳幽馥華髮蒼頭宦情羈思來伴花幽獨巡簷無¶
　語清愁何啻千斛　因念愛酒淵明東籬雅意千載無¶
　人續身在花邊須一醉小覆杯中醽醁過了重陽撚枝¶
<pb:KR4j0074_WYG_068-5a>¶
齅蕊休歎年華速明年春到陳根更有新綠¶
　　前調(送張明之/赴京西幕)　　　　　　　　劉　儗¶
艅艎東下望西江千里蒼茫煙水試問襄州何處是雉¶
堞連雲天際叔子殘碑臥龍陳迹遺恨斜陽裏後來人¶
物如君瓌偉能幾　其肯為我來邪河陽下士差足強¶
人意勿謂時平無事也便以言兵為諱眼底山河樓頭¶
鼓角都是英雄淚功名機㑹要須閒暇先備¶
　　前調(長沙趙帥/席上作)　　　　　　　　劉　儗¶
<pb:KR4j0074_WYG_068-5b>¶
西風何事為行人埽蕩煩襟如洗熏漲烝瀾都捲盡一¶
片瀟湘清泚酒病驚秋詩愁入鬢對影人千里楚宮故¶
事一時分付流水　江上買取扁舟排雲湧浪直過金¶
沙尾歸去江南丘壑處不用重尋月姊風露杯深芙蓉¶
裳冷笑傲煙霞裏草廬如舊臥龍知為誰起¶
　　前調(憶先廬春/山之勝)　　　　　　　　程　珌¶
歸來一笑尚看看趁得人間寒食阿壽牽衣仍問我雙¶
鬢新來添白忍見庭前去年芳草依舊青青色西湖雨¶
<pb:KR4j0074_WYG_068-6a>¶
後綠波兩㟁平拍　天敎斷送流年三之一矣又是成¶
疎隔燕子春寒渾未到誰說江南消息玉樹垂香冰桃¶
翻浪好箇眞相識這回歸去松風深處橫笛¶
　　前調(初見/海棠)　　　　　　　　　　程　珌¶
嫣然一笑向燭花光下經年纔見欲語還羞如有恨方¶
得東君一盼天意無情更敎微雨香淚流丹臉今朝霽¶
色笙歌初沸庭院　因是思入東屏當年手植徧桃源¶
低岸失脚東來春七度辜負芳叢無限問訊園丁寧如¶
<pb:KR4j0074_WYG_068-6b>¶
歸去細與從頭看東風獨立白雲遮斷雙眼¶
　　前調(水仙/)　　　　　　　　　　王千秋¶
開花借水信天姿髙勝都無俗格玉隴娟娟黃㸃小依¶
約西湖清魄綠帶垂腰碧簪篸髻索句撩元白西清微¶
笑為渠摹冩香色　常記月底風前水沉肌骨痩不禁¶
憐惜生怕因循紛委地仙去難尋蹤跡縹檻深栽彤幃¶
密䕶不肯輕抛釋等差休問未容梅品懸隔¶
　　前調(武夷/詠梅)　　　　　　　　　　劉清夫¶
<pb:KR4j0074_WYG_068-7a>¶
亂山深處見寒梅一朶皎然如雪的皪妍姿羞半吐斜¶
映小窓幽絶玉染香腮酥凝冷豔容態天然别故人雖¶
遠對花誰肯輕折　疑是姑射神仙幔亭宴罷迤邐停¶
瑶節愛此溪山供秀潤飽翫洞天風月萬石叢中百花¶
頭上誰與爭髙潔麄桃俗李不須連夜催發¶
　　前調　　　　　　　　　　　　姜　夔¶
五湖舊約問經年底事長負清景暝入西山漸喚我一¶
葉夷猶乗興倦網都收歸禽時度月上汀洲冷中流容¶
<pb:KR4j0074_WYG_068-7b>¶
與畫橈不㸃清鏡　誰解喚起湘靈煙鬟霧鬢理哀絃¶
鴻陣玉麈談𤣥歎坐客多少風流名勝暗柳蕭蕭飛星¶
冉冉夜久知秋信鱸魚應好舊家樂事誰省¶
　　前調(呉興/荷花)　　　　　　　　　　姜　夔¶
鬧紅一舸記來時常與鴛鴦為侣三十六陂人未到水¶
佩風裳無數翠葉吹凉玉容消酒更灑菰蒲雨嫣然揺¶
動冷香飛上詩句　日暮青蓋亭亭情人不見爭忍凌¶
波去只恐舞衣容易落愁入西風南浦髙柳垂隂老魚¶
<pb:KR4j0074_WYG_068-8a>¶
吹浪留我花間住田田多少幾回沙際歸路¶
　　前調(招韓無咎/遊金山)　　　　　　　　陸　游¶
禁門鐘曉憶君來朝路初翔鸞鵠西府中臺推獨歩行¶
到金蓮宮燭蹙繡華韀仙葩寶帶看即飛騰速人生難¶
料一尊此地相屬　回首紫陌青門西湖閒院鎖千梢¶
脩竹素壁棲鴉應好在殘夢不堪重續歲月驚心功名¶
看鏡短鬢無多綠一歡休惜與君同醉浮玉¶
　　前調(回侍郎/李大異)　　　　　　　　　劉　過¶
<pb:KR4j0074_WYG_068-8b>¶
知音者少算乾坤許大著身無處直待功成方始退何¶
日可尋歸路多景樓前垂虹亭下一枕眠秋雨虚名相¶
誤十年枉費辛苦　不是奏賦明光獻書北闕無驚人¶
之語我自匆忙天未肯贏得衣裳塵土白璧堆前黃金¶
酬笑付與君為主蓴鱸江上浩然明月歸去¶
　　前調　　　　　　　　　　　　楊　炎¶
漢天雲凈望一星飛過湘南湘北當是郴山猿鶴夢喚¶
起日邊消息羽扇綸巾浩然乘興此意無人識扁舟千¶
<pb:KR4j0074_WYG_068-9a>¶
里但聞清夜橫笛　記得天上人間去年今日曽作稱¶
觴客明月風煙依舊似只覺蓬萊懸隔更恐明朝詔黃¶
飛下趨駕冲霄翼衮衣劒履望公長在南極¶
　　前調　　　　　　　　　　　　楊　炎¶
杏花楊柳對東風染盡一年春色彈壓煙光三萬頃誰¶
識清都仙伯夜泛銀潢手移星緯飛墮從天闕御風乗¶
興偶然身到鄉國　年年人樂昇平舞臺歌榭處處紅¶
牙拍壽酒千觴斟不盡一醉何妨今夕更約明年鳯凰¶
<pb:KR4j0074_WYG_068-9b>¶
池上去作稱觴客梅花折得贈君調鼎消息¶
　　前調(遊髙沙訪/淮海事迹)　　　　　　　　張　輯¶
短髯懷古更文遊臺上秋生吟興閒說坡仙來把酒月¶
底頻留清影極目平蕪孤城泗水畫角西風勁曲䦨猶¶
在十分心事誰領　詞巻空落人間黃樓何處回首愁¶
深省斜照寒鴉知幾度夢想當年名勝只有山川曽窺¶
翰墨髣髴餘風韻舊遊休問柳花淮甸春冷¶
　　前調　　　　　　　　　　　　張　輯¶
<pb:KR4j0074_WYG_068-10a>¶
嫩凉生曉怪今朝湖上秋風無迹古寺桂香山色外腸¶
斷幽叢金碧驟雨俄成蒼煙不見苔徑孤吟屐繫船髙¶
柳晚蟬嘶破愁寂　且約攜酒髙歌與鷗相好分坐漁¶
磯石算只藕花知我意猶把紅芳留客樓閣空濛管絃¶
清潤一水盈盈隔不如休去月懸良夜千尺¶
　　前調(中秋呈/徐叔至)　　　　　　　　　謝　懋¶
霽天湛碧正新凉風露冰壺清澈河漢無聲光練練湧¶
出銀蟾孤絶巖桂香飄井梧影轉冷浸宮袍纈西廂徃¶
<pb:KR4j0074_WYG_068-10b>¶
事一簾幽夢悽切　腸斷楚峽雲歸尊前無緒只有愁¶
如髮此夕嫦娥應也恨冷落瓊樓金闕禁漏迢迢邊鴻¶
杳杳幽意憑誰决䦨干星斗落梅三弄初闋¶
　　前調　　　　　　　　　　　　黃　機¶
春愁幾許似春雲藹藹連空無數隱約睂尖偏易得沒¶
箇因由分付楊柳煙濃海棠花暗綠漲牆頭路小樓應¶
是有人和淚凝竚　長記寶軸妝成鴛鴦繡嬾輕笑歌¶
金縷香雪精神依舊否風月誰憐空度帶減衣寛十分¶
<pb:KR4j0074_WYG_068-11a>¶
憔悴兩下平分取黃昏可更子規聲碎煙塢¶
　　前調　　　　　　　　　　　　黃　機¶
東籬成趣有西風解事催開叢菊碎摺黃金誰試手一¶
一清香堪掬露濕凉輕霞凝寒重秀發如新沐宮妝勻¶
就豈知紅紫麄俗　因念昔日淵明微官不受歸伴花¶
幽獨彈壓秋光三徑裏濁酒牀頭初熟飲劇腸寛醉深¶
吻燥更把綸巾漉此翁無恙喚渠同醉船玉¶
　　前調(茉莉/)　　　　　　　　　　劉　鎭¶
<pb:KR4j0074_WYG_068-11b>¶
調冰弄雪想花神清夢徘徊南土一夏天香收不起付¶
與蕊仙無語秀入精神凉生肌骨銷盡人間暑稼軒愁¶
絶惜花還勝兒女　長記歌酒䦨珊開時向晩笑浥金¶
莖露月浸䦨干天似水誰伴秋娘窓户困殢雲鬟醉敧¶
風帽總是牽情處返魂何在玉川風味如許¶
　　前調(曉起觀/落梅)　　　　　　　　　李　洪¶
麗譙吹角漸疎星明澹簾篩殘月嫋嫋霜飇欺翠袖飛¶
下一庭香雪半面妝新迴風舞困此況眞奇絶桄榔林¶
<pb:KR4j0074_WYG_068-12a>¶
裏蘇仙偏感華髮　休怨時暫飄零玉堂清夢不惹閒¶
蜂蝶好似王家叢竹畔乗興山隂時節翦水無情閬風¶
歸去忍使芳心歇和羮有待恁時身到天闕¶
　　前調(生日/作)　　　　　　　　　　鄭　域¶
嗟來咄去被天公把做小兒調戲蹀雪龍庭歸未久還¶
促炎州行李不半年間南轅北轍一萬三千里征衫著¶
破著衫人可知矣　休問海角天涯黃蕉丹荔自足供¶
甘旨泛綠依紅無箇事時舞斑衣而巳救蟻藤橋養魚¶
<pb:KR4j0074_WYG_068-12b>¶
盆沼是亦經綸耳伊周安在且須學老萊子¶
　　前調(海棠/)　　　　　　　　　　王　炎¶
曉來雨過徧海棠枝上臙脂如滴桃杏不堪來比竝信¶
是傾城傾國藏韻收香誰能描貌閣盡詩人筆從敎睡¶
去為留銀燭終夕　不待過了清明綠隂結子無處尋¶
春色簌簌輕紅飛一片便覺臨風悽惻莫道無情嫣然¶
一笑也似曽相識惜花無主自憐身是行客¶
　　前調(寄李/實父)　　　　　　　　　　戴復古¶
<pb:KR4j0074_WYG_068-13a>¶
大江西上鬱孤臺八境人間圖畫地湧千峰揺翠浪兩¶
𣲖玉虹如㵼彈壓江山品題風月四海今王謝風流人¶
物如公一世雄也　一片憂國丹心彈絲吹笛未必能¶
陶寫西北風雲方黯澹宰相閒歸綠野月斧爭鳴風斤¶
運巧不用修亭榭紫樞黃閣要公整頓天下¶
　　前調　　　　　　　　　　　　毛　幵¶
少年奇志笑功名畫虎文章刻鵠永夜漫漫悲晝短難¶
挽蒼龍銜燭飛藿飄零浮雲遷變過眼郵傳速昔人眞¶
<pb:KR4j0074_WYG_068-13b>¶
意渺然千載誰屬　猶喜二子當年諸公樂甚賞雲和¶
孤竹翰墨流傳知幾許遺響宫商相續夢裏京華不須¶
驚歎春草年年綠赤霄歸去更看犇電歕玉¶
　　前調(暮秋登石/橋和韻)　　　　　　　　毛　幵¶
十年湖海歎潘郎憔悴無心雲閣強起登臨驚暮序目¶
斷清霜揺落散髮層阿振衣千仞浩蕩窮林壑泬寥無¶
際鏡天收盡雲脚　長嘯聲落悲風滄洲萬里想當年¶
歸約回首區中無限事此意誰同商略欲駕飛鴻翩然¶
<pb:KR4j0074_WYG_068-14a>¶
獨往汗漫期相諾滯留何事坐令雙鬢如鶴¶
　　前調(追和張巨/山牡丹詞)　　　　　　　　毛　幵¶
倚風含露似輕顰微笑盈盈脈脈染素勻紅知費盡多¶
少東君心力國豔酣晴天香融煖畫手誰傳得綠窓朱¶
户曉妝誰見凝寂　獨占三月芳菲千花百卉算難爭¶
春色欲寄朝雲無限意回首京塵猶隔舞破霓裳一枝¶
渾似醉倚香亭北舊歡如夢老懷那更追惜¶
　　前調(荷/)　　　　　　　　　　　洪咨夔¶
<pb:KR4j0074_WYG_068-14b>¶
香山老矣正商量不下去留蠻素獨立躊躇腸欲斷一¶
段若邪溪女水底新妝空中香袖斜日秋風浦向人欲¶
語垂楊清䕃多處　便好花裏喚船碧筩白酒微吸荷¶
心苦佳月一鈎天四碧隱約明波橫注雪藕逢絲擘蓮¶
見薏枕簟凉如雨一雙宿鷺伴人永夜翹竚¶
　　前調(和李/漢老)　　　　　　　　　　陸　淞¶
黃橙紫蠏映金壺瀲灩新醅浮綠共賞西樓今夜月極¶
目雲無一粟揮麈髙談倚欄長嘯下視鱗鱗屋轟然何¶
<pb:KR4j0074_WYG_068-15a>¶
處瑞龍聲噴蘄竹　何况露白風清銀河澈漢髣髴如¶
懸瀑此景古今如有價豈惜明珠千斛灝氣盈襟冷風¶
入袖只欲騎鴻鵠廣寒宫殿看人顔似冰玉¶
　　前調(靈巖/懷古)　　　　　　　　　　髙觀國¶
萬巖靈秀拱崇臺飛觀憑陵千尺清磬一聲簾幕冷無¶
復宫娃消息響屧廊空採香徑古塵土成遺跡石間松¶
老斷雲空鎖愁寂　宫中誰比輕顰楚腰呉豔一笑無¶
顔色風月荒凉羅綺夢輸與扁舟歸客舞闋歌殘國傾¶
<pb:KR4j0074_WYG_068-15b>¶
人去青草埋香骨五湖波淼逺空依舊涵碧¶
　　前調　　　　　　　　　　　　汪　莘¶
龍山髙㑹憶當年賓主風流雲散今日紫陽峰頂上人¶
望旌旗天半萬疊紅蕖千層黃菊照耀成飛觀西風浩¶
蕩碧天斜去雙鴈　遥想健筆淋漓龍蛇落紙妙句髙¶
張翰籠日輕霞橫數抹綠水金波相間目寄宣平神追¶
師道歸櫂揺星漢城中萬户燭光香霧交貫¶
　　前調(𤓰洲㑹/趙南仲)　　　　　　　　　呉　潛¶
<pb:KR4j0074_WYG_068-16a>¶
紅塵飛騎報元戎小隊踏青南陌雪浪堆邊呼曉渡呉¶
楚半江分坼歲月驚心風埃眯目相對頭俱白楊花撩¶
亂可憐如此春色　誰道燕燕鶯鶯多情猶自認得年¶
時客重唱江南腸斷句為我滿傾雲液畫鼔舟移金鞍¶
人遠一晌煙波隔斜陽冉冉依然無限悽惻¶
　　前調(寄趙/南仲)　　　　　　　　　　呉　潛¶
半空樓閣把江山圖畫一時收拾白鳥孤飛飛盡處最¶
好暮天秋碧萬里西風百年人事漫倚䦨干拍凝眸何¶
<pb:KR4j0074_WYG_068-16b>¶
許揚州煙樹歴歴　應念老子年來浮名浮利已作虚¶
空擲三逕才尋歸活計又是飄零為客回首平生驚心¶
雙鬢容易成悽惻尊前一笑且由醉帽敧側¶
　　前調(梅花/)　　　　　　　　　　呉　潛¶
曉來窓外正南枝初放兩花三蕊千古春風頭上立羞¶
退穠桃繁李姑射神遊壽陽妝褪色界塵都洗竹扉松¶
户平生所寄聊耳　堪笑強說和羮此君心事指髙山¶
流水隴驛凄凉却怕被哀角城頭吹起此處闗情為他¶
<pb:KR4j0074_WYG_068-17a>¶
凝佇澹月清霜裏巡簷何事歲寒相誓而巳¶
　　前調(避暑白/雲寺)　　　　　　　　　李昴英¶
麥秋時候薄雲罩炎日山川乗興笻屐追隨多勝侣青¶
佩黃冠方領坐石談𤣥聽泉濯暑直上千山頂倚風長¶
嘯籟鳴林谷相應　忽湧雲氣漫空海吹急雨覺冰綀¶
微冷洗盡人間名利障便是蓬萊仙境半日偷閒一生¶
清福豈在榮鐘鼎青燈深夜陶然獨妙清聖¶
　　前調(垂楊/)　　　　　　　　　　章謙亨¶
<pb:KR4j0074_WYG_068-17b>¶
垂楊得地在樓臺側畔無人攀折不似津亭舟繫處只¶
伴客愁離別絲過揺金帶鋪新翠雅稱鶯調舌芳筵相¶
映最宜斜挂殘月　却得連日春寒未敎輕滚一片庭¶
前雪應恨張郎今老去難比風流時節醉眼渾醒愁睂¶
都展舞困腰肢怯有時微笑把伊綰箇雙結¶
　　前調(夢雪/)　　　　　　　　　　方　岳¶
問天何事雪垂垂欲下又還晴却春到梅梢香逗也儘¶
有心情行樂剡曲舟迴灞橋詩在一笑人如昨此情分¶
<pb:KR4j0074_WYG_068-18a>¶
付暮天寒月殘角　誰道飛夢江南羣山如畫一一瓊¶
瑶琢中有玉田三萬頃云是幼輿丘壑招我歸來和春¶
醉去休跨楊州鶴萬花曾約酒醒當有新作¶
　　前調(萬花園次韻/呈趙制帥)　　　　　　　方　岳¶
花風初逗喜邊亭依舊春閒營柳煙草隋宫歌舞地誰¶
遣萬紅圍繡結酒因緣裝春富貴也要經綸手笙簫聲¶
裏一江晴綠吹縐　是處羽箭如飛那知鶴府花壓䦨¶
干晝油幕文書談笑了餘事儘堪茶酒報答東風流連¶
<pb:KR4j0074_WYG_068-18b>¶
西日綠外沉吟久與春無負醉歸香滿襟袖¶
　　前調　　　　　　　　　　　　方　岳¶
綠尊翠勺約秋風一醉小樓先月誰取寶匳奔帝所深¶
鎖玉華宫闕老桂香寒疎桐雲重生怕金蛇掣那知天¶
柱一峰別與天接　我欲飛珮重遊寘之衣䄂照我襟¶
懷雪玉斧難藏修月手待做明宵清絶天地無塵山河¶
有影了不遺毫髮舉杯相屬喚誰牋與天說¶
　　前調(和君/用)　　　　　　　　　　方　岳¶
<pb:KR4j0074_WYG_068-19a>¶
槎牙詩骨想生來無分史闈經幄呵䕶九關多虎豹誰¶
道去天一握奏賦兩都聞韶三月鴈遠書難托一寒如¶
許蟾枝莫倚髙擢　空使滿壑風煙半邨雪月孤負梅¶
花約渺渺愁予初度也山泛同雲垂幕鶴帳如何牛衣¶
無恙麥隴占優渥不如歸去簷花深夜春酌¶
　　前調(送呉丞/入幕)　　　　　　　　　方　岳¶
祈山底處為二松千竹肯題崖壁雪灑談犀麾鴈鶩爾¶
輩何煩涉筆使者知乎民其勞止且莫閒耕織片言金¶
<pb:KR4j0074_WYG_068-19b>¶
石喚回春意無極　雖則王謝人家一癯山澤面作蒼¶
煙色茶竈筆牀將兩屐吟到梅花消息賤子何為老仙¶
如問莫道頭今白寒蓑幾夢研朱看㸃周易¶
　　前調(重午/二首)　　　　　　　　　　張　榘¶
楚湘舊俗記包黍沉流緬懷忠節誰挽汨羅千丈雪一¶
洗些魂離別贏得兒童紅絲纒臂佳話年年說龍舟爭¶
渡搴旗搥鼔驕劣　誰念詞客風流菖蒲桃柳憶閨門¶
鋪設嚼徵含商陶雅興爭似年時娯悅青杏園林一尊¶
<pb:KR4j0074_WYG_068-20a>¶
煮酒當為澆悽切南薫應解把卿愁袂吹裂¶
　　前調　　　　　　　　　　　　張　榘¶
三閭何在把離騷細讀幾番擊節蘺蕙椒蘭紛江渚較¶
以艾蕭終別清濁同流醉醒一夢此恨誰能說忠魂耿¶
耿秪憑天辨優劣　須信千古湘流練絲纒黍端為英¶
雄設堪笑兒童浮菖歜悲憤翻為喜悅三歎靈均竟罹¶
讒網我獨中情切薰風窓户榴花知為誰裂¶
　　前調(次韻玉/林寄示)　　　　　　　　　馮取洽¶
<pb:KR4j0074_WYG_068-20b>¶
髙堂素壁漫生綃十幅圖張消暑不奈火雲燒六合逃¶
也略無逃處小派秋聲巨籭凉㸃吸歘來何許故人詞¶
翰此時飛落蓬户　何幸一笑掀髯停杯浩唱三歎遺¶
音古雪椀冰甌無表裏更貯三危鮮露咀嚥生香清寒¶
入夢展轉忘宵曙對牀誤喜與君同聽風雨¶
　　前調　　　　　　　　　　　　盧　炳¶
晚天清楚埽太虚纖翳凉生江曲四顧青冥天地闊惟¶
有殘霞孤鶩山氣凝藍汀煙引素竦竦浮羣朩白蘋風¶
<pb:KR4j0074_WYG_068-21a>¶
定波澄萬頃寒玉　時有一葉漁舟收綸垂釣來往何¶
幽獨短髮蕭蕭襟袖冷便覺都無袢溽曳杖歸來夜深¶
人悄月照鱗鱗屋藤牀一枕迥然清夢無俗¶
　　前調(白蓮/三首)　　　　　　　　　　盧　炳¶
鑿開方沼問何人種玉工夫奇絶幻出瀛洲前末有十¶
萬水仙羅列風曳璚裾露零珠珮天上人裝結君看炎¶
夏墮來何處冰雪　我來對此凉生紅塵飛盡却笑凌¶
波韤最愛幽姿能雅澹自蓄芳馨孤潔挹取天漿喚將¶
<pb:KR4j0074_WYG_068-21b>¶
空籟齊作清歌發不知塵世晃然身在瑶闕¶
　　前調　　　　　　　　　　　　盧　炳¶
碧池如染把玻璃甃就纖埃都絶西國夫人空裏墜圓¶
蓋亭亭排列瑩質無瑕塵心不染遠社堪重結當時盛¶
事虎溪茗椀翻雪　千載此意誰論人爭買笑醉眼看¶
羅韤坐上如今皆我輩素藴從來蠲潔擊節臨風停杯¶
對月浩氣俱英發兩翁仙舉玉堂正在金闕¶
　　前調　　　　　　　　　　　　盧　炳¶
<pb:KR4j0074_WYG_068-22a>¶
好風明月共芙蕖占作人間三絶試問千花還百卉敢¶
與英姿同列一曲千鍾凌雲長嘯舒放愁腸結人生易¶
老莫敎雙鬢添雪　回首蠅利蝸名微官多誤自笑塵¶
生韤爭似玉人眞嫵媚表裏冰壺明潔露下寒生參橫¶
斗轉又聽秋笳發夜䦨人静一聲清透雲闕¶
　　前調(玉蜨/梅)　　　　　　　　　　沈端節¶
洛妃漢女䕶春寒不惜鮫綃重疊拾翠江邊煙澹澹交¶
影參差籠月秦虢相將英娥接武同宴瑶池雪層冰連¶
<pb:KR4j0074_WYG_068-22b>¶
璧箇中誰敢優劣　著意暈粉饒酥韻多香賸都與羣¶
花別娟秀敷腴索笑處玉臉微生嬌靨羞損南枝映翻¶
綠萼不數黃千葉形容不盡細看一倍清絶¶
　　前調　　　　　　　　　　　　沈端節¶
重陽恁好正秋清天色水容如㵼野闊風髙香霧滿採¶
菊無人同把堪笑淵明蓬頭曳杖吟賞東籬下孤風遠¶
韻至今猶作佳話　爭似太守仁賢慈祥愷悌賦政多¶
閒暇千里江山供勝踐尊俎延登儒雅只恐相將吹花¶
<pb:KR4j0074_WYG_068-23a>¶
春宴不許斯民借花朝便座尚懷方外司馬¶
　　前調(夜凉/)　　　　　　　　　　黃　昇¶
西風解事為人間洗盡三庚煩暑一枕新凉宜客夢飛¶
入藕花深處冰雪襟懷琉璃世界夜氣清如許劃然長¶
嘯起來秋滿庭户　應笑楚客才髙蘭成愁悴遺恨傳¶
千古作賦吟詩空自好不直一杯秋露澹月䦨干微雲¶
河漢耿耿天催曙此情誰㑹梧桐葉上疎雨¶
　　前調(題玉/林)　　　　　　　　　　黃　昇¶
<pb:KR4j0074_WYG_068-23b>¶
玉林何有有一灣蓮沼數間茆宇斷塹疎籬聊補葺那¶
得粉牆朱户禾黍秋風雞豚曉日活脫田家趣客來茶¶
罷自挑野菜同煮　多少甲第連雲十睂環座人醉黃¶
金塢回首邯鄲春夢破零落珠歌翠舞得似衰翁蕭然¶
陋巷常作溪山主紫芝可采更尋巖谷深處¶
　　前調(賦縣圃/明秀亭)　　　　　　　　　呉文英¶
思生晚眺岸烏紗平歩春雲層綠罨畫屏風開四面各¶
樣鶯花結束寒欲殘時香無著處千樹風前玉遊蜂飛¶
<pb:KR4j0074_WYG_068-24a>¶
過隔牆疑是金谷　偏稱曉色橫煙愁凝峩髻澹生綃¶
裙幅縹緲孤山南畔路相對花房竹屋溪足沙明巖隂¶
石秀夢冷吟亭宿松風古澗髙調月夜清曲¶
　　前調(夢有奏方/響而舞者)　　　　　　　　蔣　捷¶
夜深清夢到叢華深處滿襟冰雪人在璚雲方響樂杳¶
杳衝牙清絶翠簨翔龍金樅躍鳯不是蕤賓鐵凄鏘仙¶
調風敲珠樹新折　中有五色光開參差披影對舞山¶
香徹霧閣雲窓歸去也笑擁靈君旌節六曲欄干一聲¶
<pb:KR4j0074_WYG_068-24b>¶
鸚鵡霍地花空滅夢回孤館秋笳霜下嗚咽¶
　　前調(贈薛/稼翁)　　　　　　　　　　蔣　捷¶
稼翁居士有幾多抱負幾多聲價玉立繡衣霄漢表曽¶
覽八州風化進退行藏此時正要一著髙天下黃埃撲¶
面不成也控羸馬　人道雲出無心纔離山後豈是無¶
心者自古達官酣富貴往往遭人描畫只有青門種瓜¶
閒客千載傳佳話稼翁一笑吾今亦愛吾稼¶
　　前調　　　　　　　　　　　　張　樞¶
<pb:KR4j0074_WYG_068-25a>¶
鴈橫迥碧漸煙收極浦漁唱吹晚臨水樓臺乗醉倚雲¶
引吟情閒遠露脚飛凉山睂鎖暝玉宇冰匳滿平波不¶
動桂花低印清淺　應是瓊斧修成鉛霜搗就舞霓裳¶
曲徧窈窕西窓誰弄影紅冷芙蓉深苑賦雪詞工留雲¶
歌斷偏惹文簫怨人歸鶴唳翠簾十二空捲¶
　　前調(中秋/)　　　　　　　　　　周　密¶
匳霏凈洗喚素娥睡起平分秋色鴈背風髙孀兔冷露¶
脚侵衣香濕銀浦流雲珠房迎曉鬢影霜爭白玉尊凉¶
<pb:KR4j0074_WYG_068-25b>¶
夜與誰同醉瑶席　忍記倚桂分題簪花籌酒處處成¶
陳迹回首年時飛動意惟有孤雲知得如此江山依然¶
風月月底人非昔知音何許淚痕空漬愁碧¶
　　前調(冬晚山/隂溪上)　　　　　　　　　張　炎¶
行行且止把乾坤收入蓬窓深裏星散白鷗三四㸃數¶
筆橫塘清意㟁嘴衝波籬根受月野徑通邨市疎風迎¶
面濕衣原是空翠　堪歎敲雪門荒爭棋墅冷苦竹鳴¶
山鬼縱使如今猶有晉無復清遊如此落日沙黃遠天¶
<pb:KR4j0074_WYG_068-26a>¶
雲澹弄影蘆花外幾時歸去翦取一半煙水¶
　　前調(養拙園/夜飲)　　　　　　　　　張　災¶
痩笻訪隱正繁陰閒鎖一壺幽綠喬朩蒼寒圖畫古窈¶
窕行人韋曲鶴響天髙水流花淨笑語通華屋虚堂松¶
外夜深凉氣吹燭　樂事楊柳樓心瑶臺月下有生香¶
堪掬誰理商聲簾外悄蕭瑟鳴璫懸玉一笑難逢四愁¶
休賦任我雲邊宿倚䦨歌罷露螢飛上秋竹¶
　　前調(賦秀野園/清暉堂)　　　　　　　　張　炎¶
<pb:KR4j0074_WYG_068-26b>¶
穿幽透密傍園林宴樂清時鐘鼔簾隔波紋分晝影融¶
得一壺春聚篆徑通花花多迷徑難省來時路緩尋深¶
静野雲松下無數　空翠暗濕荷衣夷猶舒嘯日涉成¶
佳趣香雪因風晴更落知是山中何樹響石橫琴懸崕¶
擁檻待月慵歸去忽來詩思水田飛下霜鷺¶
　　前調(陸性齋/小蓬萊)　　　　　　　　　張　炎¶
海天縹緲算人間自有移來蓬島一粒粟中生倒景日¶
月光融丹竈玉洞分春雪巢不夜心寂凝虚照鶴溪遊¶
<pb:KR4j0074_WYG_068-27a>¶
處肯將琴劒同調　休問挂樹瓢空窓前清意贏得不¶
除草只恐漁郎曽悞入翻被桃花一笑潤色茶經評量¶
山水如此閒方好神仙縮地長房應未知道¶
　　前調(客中/寄友)　　　　　　　　　　張　炎¶
西秦倦旅是幾年不聽西湖風雨我把長鑱垂短髮心¶
事時看天語吟篋空隨征衣休換薜茘猶堪補山能招¶
隱一瓢閒挂煙樹　方歎舊國人稀花間忽見傾蓋渾¶
如故客裏不須談世事野老安知今古海上盟鷗門深¶
<pb:KR4j0074_WYG_068-27b>¶
款竹風月平分取陶然一醉此時愁在何處¶
　　前調(月湧大江為/陸起潛賦)　　　　　　　張　炎¶
長流萬里與沉沉滄海平分一水孤白爭流蟾不沒影¶
落潛蛟驚起瑩玉懸秋綠房迎曉樓觀光凝洗紫簫聲¶
嫋四簷吹下清氣　遥睇浪擊空明古愁休問消長盈¶
虚理風入蘆花歌忽斷知有漁舟閒檥露巳沾衣漚猶¶
栖草一片瀟湘意人方酣夢長翁元自如此¶
　　前調　　　　　　　　　　　　張　炎¶
<pb:KR4j0074_WYG_068-28a>¶
遶枝倦鵲鬢蕭蕭肯信如今猶客風雪荷衣寒葉補一¶
㸃燈花懸壁萬里舟車十年書劒此意青天識泛然身¶
世故家休問清白　却笑醉倒山翁石牀飛夢不入槐¶
安國只恐溪山遊未了莫歎飄零南北滚滚江橫嗚嗚¶
歌罷渺渺情何極正無聊賴天風吹下孤笛¶
　　前調(懷霅/友)　　　　　　　　　　張　炎¶
異鄉倦旅問扁舟東下歸期何日琴劒空隨身萬里天¶
地誰非行客李杜飄零羊曇悲感回首俱陳迹羈懷難¶
<pb:KR4j0074_WYG_068-28b>¶
寫豆蟲吟破孤寂　柳外門掩疎隂佳人何處溪上蘋¶
花白留得一方無用月隱隱山陽聞笛舊雨不來風流¶
雲散惟有長相憶鴈書休寄寸心分付梅驛¶
　　前調(壽月/溪)　　　　　　　　　　張　炎¶
波明晝錦看芳蓮迎曉風弄晴碧喬木千年長潤屋清¶
䕃圖書琴瑟龜甲屛開鰕鬚簾捲瑶草秋無色和熏蘭¶
麝綵衣歡擁詩伯　溪上燕往鷗還筆牀茶竈笻竹隨¶
游屐閒似神仙閒最好未必如今閒得書染芝香驛傳¶
<pb:KR4j0074_WYG_068-29a>¶
　梅信次第來雲北金尊須滿月光常照歌席¶
　　　前調(賦雲/溪)　　　　　　　　　　張　炎¶
　隨風萬里已無心出岫浮游天地為問山中何所有此¶
　意不堪持寄澹薄相依行藏自適一片松隂外石根蒼¶
　潤飄飄元是清氣　長伴暗谷泉生晴光瀲灩濕影揺¶
　花碎濯濯波濤江漢裏忽見清流如此枝上瓢空鷗前¶
　沙淨欲洗幽人耳白蘋洲上浩歌一櫂春水¶
　¶
<pb:KR4j0074_WYG_068-29b>¶
　¶
　¶
　¶
　¶
　¶
　¶
　¶
御選歴代詩餘巻六十八¶

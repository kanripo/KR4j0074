# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:50.402312
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷五目録
<pb:KR4j0074_WYG_005-1a>¶
　欽定四庫全書¶
御選厯代詩餘巻五目録(四十/一字)¶
　　　㸃絳脣¶
　　　　宼準¶
　　　　趙抃¶
　　　　王禹偁¶
　　　　韓琦¶
　　　　晏㡬道(四首/)¶
<pb:KR4j0074_WYG_005-1b>¶
　　　　蘓軾(二首/)¶
　　　　黄庭堅¶
　　　　秦觀¶
　　　　賀鑄¶
　　　　毛滂(四首/)¶
　　　　舒亶¶
　　　　王安禮¶
　　　　蘓庠¶
<pb:KR4j0074_WYG_005-2a>¶
　　　蘓過¶
　　　周紫芝¶
　　　謝逸¶
　　　廖行之¶
　　　周邦彦(四首/)¶
　　　曹組(五首/)¶
　　　吕渭老¶
　　　何籕(二首/)¶
<pb:KR4j0074_WYG_005-2b>¶
　　　蔡伸(三首/)¶
　　　葉夢得¶
　　　王庭珪¶
　　　汪藻¶
　　　趙師俠¶
　　　王十朋(三首/)¶
　　　趙鼎(二首/)¶
　　　朱翌¶
<pb:KR4j0074_WYG_005-3a>¶
　　　張元幹(三首/)¶
　　　張掄(二首/)¶
　　　曾覿¶
　　　侯寘¶
　　　曾惇¶
　　　朱雍¶
　　　辛棄疾¶
　　　周必大(二首/)¶
<pb:KR4j0074_WYG_005-3b>¶
　　　姜夔¶
　　　吕勝已(二首/)¶
　　　袁去華(二首/)¶
　　　吳琚¶
　　　趙彦端(四首/)¶
　　　管鑑¶
　　　陸游¶
　　　張輯(二首/)¶
<pb:KR4j0074_WYG_005-4a>¶
　　　王炎¶
　　　俞灝¶
　　　髙觀國(二首/)¶
　　　史逹祖¶
　　　汪莘(二首/)¶
　　　楊澤民¶
　　　盧炳¶
　　　吳文英(四首/)¶
<pb:KR4j0074_WYG_005-4b>¶
　　　陳允平(三首/)¶
　　　周密¶
　　　張炎¶
　　　石孝友(二首/)¶
　　　方有聞¶
　　　趙君舉¶
　　　王茂孫¶
　　　吳大有¶
<pb:KR4j0074_WYG_005-5a>¶
　　　李銓¶
　　　宼寺丞¶
　　　無名氏(二首/)¶
　　　舒氏¶
　　　魏氏¶
　　　李清照(二首/)¶
　　　朱淑眞¶
　　　段克已¶
<pb:KR4j0074_WYG_005-5b>¶
　　　李俊民(二首/)¶
　　　元好問(二首/)¶
　　　張𢎞範(二首/)¶
　　　程鉅夫¶
　　　劉敏中¶
　　　王惲¶
　　　詹正¶
　　　白樸¶
<pb:KR4j0074_WYG_005-6a>¶
　　　　蒲道源¶
　　　　蕭允之¶
　　　　曾允元¶
　　　　張翥¶
　　　　劉基¶
　　　　楊基(二首/)¶
　　　　楊慎¶
　　　　吳子孝(二首/)¶
<pb:KR4j0074_WYG_005-6b>¶
　　　　王慎中¶
　　　　焦竑¶
　　　　王衡(二首/)¶
　　　　陳繼儒(四首/)¶
　　　　施紹莘(二首/)¶
　　　　葉小鸞(二首/)¶
　　　　張引元¶
御選厯代詩餘巻五目録¶
#+PROPERTY: JUAN 卷五
<pb:KR4j0074_WYG_005-7a>¶
　欽定四庫全書¶
御選厯代詩餘巻五(四十/一字)¶
　　　　　　　司經局洗馬掌局事兼翰林院修撰加二級(臣/)王奕清奉¶
㫖校刋¶
　　　㸃絳脣¶
　　　　(取江淹詩眀珠㸃絳脣之句一名㸃櫻桃一名沙/頭雨一名南浦月一名一痕沙雙調四十一字)¶
　　　　㸃絳脣　　　　　　　　　　　　　　　宼　準¶
　小陌輕寒社公雨足東風慢定巢新燕濕雨穿花轉¶
<pb:KR4j0074_WYG_005-7b>¶
　象尺熏爐拂曉停針線愁蛾淺飛紅零亂側卧珠簾捲¶
　　　　前調　　　　　　　　　　　　　　　　趙　抃¶
　秋氣微凉夢廻明月穿簾幕井梧蕭索正遶南枝鵲¶
　寳瑟塵生金鴈空零落情無託鬢雲慵掠不似伊恩薄¶
　　　　前調　　　　　　　　　　　　　　　　王禹偁¶
　雨恨雲愁江南依舊稱佳麗水村漁市一縷孤煙細¶
　天際征鴻遥認行如綴平生事此時凝睇誰念凭䦨意¶
　　　　前調　　　　　　　　　　　　　　　　韓　琦¶
<pb:KR4j0074_WYG_005-8a>¶
病起懨懨庭前花影添憔悴亂紅飄砌滴盡珍珠淚¶
惆悵春時誰向花前醉愁無際武陵凝睇人逺波空翠¶
　　前調　　　　　　　　　　　　晏㡬道¶
明日征鞭又將南陌垂楊折自憐輕别&KR0184;得音塵絶¶
杏子枝邊倚徧䦨干月依前缺去年時節舊事無人説¶
　　前調　　　　　　　　　　　　晏㡬道¶
妆席相逄旋勻紅淚歌金縷意中曾許欲共吹花去¶
長愛荷香柳色殷橋路留人住淡煙微雨好箇雙棲處¶
<pb:KR4j0074_WYG_005-8b>¶
　　前調　　　　　　　　　　　　晏㡬道¶
花信來時恨無人似花依舊又成春痩折斷門前栁¶
天與多情不與長相守分飛後淚痕和酒沾了雙羅袖¶
　　前調　　　　　　　　　　　　晏㡬道¶
湖上西風露花啼處秋香老謝家春草唱得清商好¶
笑倚蘭舟轉盡新聲了煙波𣺌暮雲移少一㸃凉蟾小¶
　　前調(杭州/)　　　　　　　　　　蘓　軾¶
閒倚交牀庾公樓外峰千朶與誰同坐明月清風我¶
<pb:KR4j0074_WYG_005-9a>¶
别乗一來有唱終須和還知麽自從添箇風月平分破¶
　　前調　　　　　　　　　　　　蘓　軾¶
月轉烏啼畫堂宫徴生離恨美人愁悶不管羅衣褪¶
清淚斑斑揮斷柔腸寸嗔人問背燈偷揾拭盡殘妝粉¶
　　前調(重九寄/嗣直弟)　　　　　　　　　黄庭堅¶
濁酒黄花畫簾十日無秋燕夢中相見似作枯禪觀¶
鏡裏朱顔又減心情半江山逺登髙人健寄語東飛鴈¶
　　前調　　　　　　　　　　　　秦　觀¶
<pb:KR4j0074_WYG_005-9b>¶
醉漾輕舟信流引到花深處塵縁相誤無計花間住¶
煙水茫茫囘首斜陽暮山無數亂紅如雨不記來時路¶
　　前調　　　　　　　　　　　　賀　鑄¶
紅杏飄香栁含煙翠拖金縷水邊朱户門掩黄昏雨¶
燭影揺紅一枕傷情緒歸不去秦樓何處芳草迷歸路¶
　　前調　　　　　　　　　　　　毛　滂¶
柏葉春醅為君競酌玻瓈盞玉簫牙管人意如春㬉¶
髪緑長留不使韶華晩春無限碧桃花畔笑看蓬萊淺¶
<pb:KR4j0074_WYG_005-10a>¶
　　前調　　　　　　　　　　　　毛　滂¶
何處君家蟠桃花下瑶池畔日遲煙㬉留得春長逺¶
㡬見花開一任年光换今年見眀年重見春色如人面¶
　　前調(復尋舊/游不果)　　　　　　　　　毛　滂¶
小院重簾那回來處花相向遲遲一晌記得春模様¶
昨夜月明應照芙蓉帳空凝望蜂勞蝶攘誰在花枝上¶
　　前調(恵山夜月/贈鼓琴者)　　　　　　　　毛　滂¶
繡嶺横秋玉螭吹暑迎凉氣碧崖流水流入春葱指¶
<pb:KR4j0074_WYG_005-10b>¶
半倚朱顔微嚲連環珥通深意月明風細分付知音耳¶
　　前調(湖上/聞樂)　　　　　　　　　　舒　亶¶
紫霧香濃翠華風轉花隨輦洞天雲㬉一片笙歌逺¶
水殿龍舟憶侍瑶池宴閒庭院夢迴春半雲鬢無人見¶
　　前調(縣齋/)　　　　　　　　　　王安禮¶
秋晩寒齋藜牀香篆横輕霧閒愁幾許夢逐芭蕉雨¶
雲外征鴻似替幽人語歸不去亂山無數斜日荒城鼓¶
　　前調　　　　　　　　　　　　蘓　庠¶
<pb:KR4j0074_WYG_005-11a>¶
冰勒輕颸緑痕初漲迴塘水栁州煙際白鷺翹沙觜¶
篛笠青蓑未減貂蟬貴雲濤裏醉眠篷底不屬人間世¶
　　前調　　　　　　　　　　　　蘇　過¶
新月娟娟夜寒江静山銜斗起來搔首梅影横牕痩¶
好箇霜天閒却傳杯手君知否亂鴉啼後歸興濃於酒¶
　　前調(桃花落/盡賦此)　　　　　　　　　周紫芝¶
燕子風髙小桃枝上花無數亂溪深處滿地飛紅雨¶
唤得春來又送春歸去渾無緒劉郎前度空記來時路¶
<pb:KR4j0074_WYG_005-11b>¶
　　前調　　　　　　　　　　　　謝　逸¶
金氣秋分風清露冷秋期半凉蟾光滿桂子飄香逺¶
素練寛衣仙仗眀飛觀霓裳亂銀橋人散吹徹昭華琯¶
　　前調(送人歸/新城)　　　　　　　　　廖行之¶
音信西來匆匆思作東歸計别懐縈繫為箇人留滯¶
尊酒團圞莫惜通宵醉還來未滿期君至只在初三是¶
　　前調　　　　　　　　　　　　周邦彦¶
孤館迢迢暮天草露沾衣潤夜來秋近月暈通風信¶
<pb:KR4j0074_WYG_005-12a>¶
今日原頭黄葉飛成陣知人悶故來相趁共結臨岐恨¶
　　前調　　　　　　　　　　　　周邦彦¶
征騎初停酒行莫放離歌舉柳汀蓮浦看盡江南路¶
苦恨斜陽冉冉催人去空囘顧淡煙横素不見揚鞭處¶
　　前調　　　　　　　　　　　　周邦彦¶
臺上披襟快風一瞬収殘雨栁絲輕舉蛛網黏飛絮¶
極目平蕪應是春歸處愁凝佇楚歌聲苦村落黄昏鼓¶
　　前調　　　　　　　　　　　　周邦彦¶
<pb:KR4j0074_WYG_005-12b>¶
遼鶴歸來故鄊多少傷情地短書不寄魚浪空千里¶
憑仗桃根説與相思意愁無際舊時衣袂猶有東風淚¶
　　前調(詠御/射)　　　　　　　　　　曹　組¶
秋勁風髙暗知斗力添弓面靶分筠幹月到天心滿¶
白羽流星飛上黄金盌龍沙鴈雲邊驚散壓盡天山箭¶
　　前調　　　　　　　　　　　　曹　組¶
霜落吳江萬畦香稻來場圃夜村舂黍草屋寒燈雨¶
玉粒長腰沉水温温注相留住共抄雲子更聽歌聲度¶
<pb:KR4j0074_WYG_005-13a>¶
　　前調(燭/)　　　　　　　　　　　曹　組¶
蜜炬髙燒寳刀時翦金花碎照人歡醉也照人無睡¶
待得灰心陪盡千行淚籠紗裏夜凉如水猶喜長成對¶
　　前調　　　　　　　　　　　　曹　組¶
雲透斜陽半樓紅影明牕户暮山無數歸鴈愁邊去¶
十里平蕪花逺重重樹空凝佇故人何處可惜春将暮¶
　　前調　　　　　　　　　　　　曹　組¶
沉醉歸來洞房燈火閒相照夜寒猶峭信意和衣倒¶
<pb:KR4j0074_WYG_005-13b>¶
春夢雖多好夢常常少紗窓曉鳯幃人悄花外空啼鳥¶
　　前調(聖節鼔/子詞)　　　　　　　　　吕渭老¶
扇列紅鸞赭黄日色明金殿御香葱蒨寳仗香風暖¶
咫尺天顔九奏朝陽管羣臣宴醉霞凝面午漏傳宫箭¶
　　前調　　　　　　　　　　　　何　籕¶
春雨濛濛淡煙深鎻垂楊院㬉風輕扇落盡桃花片¶
薄倖不來前事思量徧無由見淚痕如線界破殘妝面¶
　　前調　　　　　　　　　　　　何　籕¶
<pb:KR4j0074_WYG_005-14a>¶
鶯踏花翻亂紅堆徑無人埽杜鵑來了梅子枝頭小¶
撥盡琵琶緫是相思調知音少暗傷懐抱門掩青春老¶
　　前調(登厯陽/連雲觀)　　　　　　　　　蔡　伸¶
水遶孤城亂山深鎖横江路帆歸别浦冉冉蘭橈暮¶
人在天涯鴈背南雲去空凝佇鳳樓何䖏煙霧迷津渡¶
　　前調　　　　　　　　　　　　蔡　伸¶
香雪飄零㬉風著栁籠絲雨惱人情緒春事還如許¶
寳勒朱輪共結尋芳侣東郊路亂紅深處醉拍黄金縷¶
<pb:KR4j0074_WYG_005-14b>¶
　　前調(梅/)　　　　　　　　　　　蔡　伸¶
緑萼冰花數枝清影横疎牖玉肌清痩夜久輕寒透¶
忍使孤芳攀折他人手人歸後斷腸囘首只有香盈袖¶
　　前調　　　　　　　　　　　　葉夢得¶
髙栁蕭蕭睡餘已覺西風勁小牎人静淅瀝生秋聽¶
厎事多情欲與流年競殘雲暝墜巾慵整獨立芝蘭徑¶
　　前調(上元鼔/子詞)　　　　　　　　　王庭珪¶
玉漏春遲鐡關金鎖星橋夜暗塵隨馬明月應無價¶
<pb:KR4j0074_WYG_005-15a>¶
天半朱樓銀漢星光射更深也翠蛾如畫猶在凉蟾下¶
　　前調　　　　　　　　　　　　汪　藻¶
髙栁蟬嘶採菱歌斷秋風起晩雲如髻湖上山横翠¶
簾捲西樓過雨凉生袂天如水畫樓十二有箇人同倚¶
　　前調　　　　　　　　　　　　趙師俠¶
漠漠春隂褪花時候餘寒峭數聲幽鳥喚起簾櫳曉¶
雲鬢慵梳淡拂春山小情多少亂縈愁抱風裏垂楊裊¶
　　前調(酴醿/)　　　　　　　　　　王十朋¶
<pb:KR4j0074_WYG_005-15b>¶
野態芳姿枝頭占得春長久怕鈎衣袖不放攀花手¶
試問東風花似當時否還依舊謫仙去後風月今誰有¶
　　前調(梅/)　　　　　　　　　　　王十朋¶
雪徑深深北枝貪睡南枝醒暗香疎影孤壓羣芳頂¶
玉豔冰姿妝㸃園林景凭䦨詠月明溪静憶昔林和靖¶
　　前調(瑞香/花)　　　　　　　　　　王十朋¶
欄檻隂沉紫雲呈瑞餘寒凛捲簾欹枕香逼幽人寢¶
入夢何年廬阜聞名稔風流甚阿誰題品喚作熏籠錦¶
<pb:KR4j0074_WYG_005-16a>¶
　　前調　　　　　　　　　　　　趙　鼎¶
惜别傷離此生此㑹無重數故人何處還送春歸去¶
美酒一杯誰解歌金縷無情緒淡煙疎雨花落空庭暮¶
　　前調　　　　　　　　　　　　趙　鼎¶
香冷金爐夢囘鴛帳餘香嫩更無人問一枕江南恨¶
消痩休文頓覺春衫褪清明近杏花吹盡薄暮東風緊¶
　　前調　　　　　　　　　　　　朱　翌¶
流水泠泠斷橋横路梅枝亞雪花飛下渾似江南畫¶
<pb:KR4j0074_WYG_005-16b>¶
白璧青錢欲買春無價歸來也西風平野一㸃香隨馬¶
　　前調　　　　　　　　　　　　張元幹¶
清夜沉沉暗蛩啼處簷花落乍凉簾幙香繞屛山角¶
堪恨歸鴻情似秋雲薄書難託儘教寂寞忘了前時約¶
　　前調(秋社前一日/溪光亭雨)　　　　　　　張元幹¶
山暗秋雲暝鴉接翅啼榕樹故人何處一夜溪亭雨¶
夢入新凉只道消殘暑還知否燕将雛去又是流年度¶
　　前調　　　　　　　　　　　　張元幹¶
<pb:KR4j0074_WYG_005-17a>¶
春曉輕雷采蘋洲上清明雨亂雲遮樹黯淡江村路¶
今夜歸舟緑潤紅香處遥山暮畫樓何許喚取潮回去¶
　　前調　　　　　　　　　　　　張　掄¶
何處春來恵風初自東郊至栁條花蕊迆邐争明媚¶
造化難窮誰曉幽微理都來是自然天地一㸃沖和氣¶
　　前調(賞花/)　　　　　　　　　　張　掄¶
花滿名園萬紅千翠交相映畫䦨幽徑行樂迷芳景¶
惟有幽人不與浮華競便幽静興來獨飲花下風吹醒¶
<pb:KR4j0074_WYG_005-17b>¶
　　前調　　　　　　　　　　　　曽　覿¶
璧月香風萬家簾幙煙如晝鬧蛾謔栁人似梅花痩¶
行樂清時莫惜笙歌奏更䦨後滿斟金斗且醉厭厭酒¶
　　前調　　　　　　　　　　　　侯　寘¶
約莫香來倚䦨低瞰花如雪怨深愁絶痩似年時節¶
嵗一相逢常是匆匆别歌壺缺又還吹徹笛裏闗山月¶
　　前調　　　　　　　　　　　　曽　惇¶
九日傳杯要攜佳客棲霞去滿城風雨記得潘郎句¶
<pb:KR4j0074_WYG_005-18a>¶
紫菊紅茰何意留儂住愁如許暮煙一縷正在歸時路¶
　　前調(梅/)　　　　　　　　　　　朱　雍¶
輕豔盈盈相逢曾向寒溪路惜飄零處無計禁春雨¶
素影參差人在瓊城歩危䦨暮年光催度特地香留住¶
　　前調　　　　　　　　　　　　辛棄疾¶
隱隱輕雷雨聲不受春回護落梅如許吹盡牆邉去¶
春水無情礙斷溪南路憑誰訴寄聲傳語没箇人知處¶
　　前調(次葛/守韻)　　　　　　　　　　周必大¶
<pb:KR4j0074_WYG_005-18b>¶
報荅風光滿傾瓊液休思睡亂鶯聲碎來徃甘棠厎¶
太守新詞解釋無窮意髙歌起浮雲閒事渾付煙中翠¶
　　前調(七夕趙冨/文席上)　　　　　　　　周必大¶
秋夜乗槎客星容到天孫渚眼波微注將謂牽牛渡¶
見了還非重理霓裳舞雖無誤㡬年一遇莫訝周郎顧¶
　　前調　　　　　　　　　　　　姜　虁¶
燕鴈無心太湖西畔隨雲去數峰清苦商略黄昏雨¶
第四橋邉擬共天隨住今何許凭䦨懐古殘栁參差舞¶
<pb:KR4j0074_WYG_005-19a>¶
　　前調(長沙送同官/先歸邵武)　　　　　　　吕勝已¶
滿路梅花為誰開徧春風萼短亭蕭索草草傳杯酌¶
送子先歸我羡遼東鶴他年約痩藤芒屩與子同丘壑¶
　　前調　　　　　　　　　　　　吕勝已¶
一葉扁舟浮家來向江邉住這回歸去作個漁樵侣¶
不挂征帆也莫揺雙櫓天涯路雲山煙渚緫是留人處¶
　　前調(登郢州/城樓)　　　　　　　　　袁去華¶
樓檻凌風四邉渾是青山繞水空相照天末歸帆小¶
<pb:KR4j0074_WYG_005-19b>¶
家在江南三徑都荒了何時到暗塵撲帽應被淵明笑¶
　　前調　　　　　　　　　　　　袁去華¶
徙倚虛簷栁隂疎處看飛鳥水平池治雲影閒相照¶
㸃翰舒牋字密蠅頭小還&KR0184;了路長山杳寄得愁多少¶
　　前調(塗中逢/管倅)　　　　　　　　　吳　琚¶
顦顇天涯故人相遇情如故别離何遽忍唱陽關句¶
我是行人更送行人去愁無據寒蟬鳴處回首斜陽暮¶
　　前調(栁/)　　　　　　　　　　　趙彦端¶
<pb:KR4j0074_WYG_005-20a>¶
春到垂楊嫩黄染就金絲軟麗晴新㬉湧翠千山逺¶
為甚年年眉向東風展閒情遣欲歸猶嬾漁笛天将晚¶
　　前調　　　　　　　　　　　　趙彦端¶
護雨烘晴紫雲縹緲來深院晩寒誰見紅杏梢頭怨¶
絶代佳人萬里沉香殿光風轉夢餘千片猶恨相逢淺¶
　　前調　　　　　　　　　　　　趙彦端¶
瓦濕鴛鴦夜深霜重江風冷月華明映清浸梅梢粉¶
漏斷寒濃惹起當年恨君休問鴈飛欲盡沒箇南來信¶
<pb:KR4j0074_WYG_005-20b>¶
　　前調　　　　　　　　　　　　趙彦端¶
雪霽山横翠濤涌起千重恨砌成愁悶那更梅花褪¶
鳳管雲笙無不縈方寸丁寧問淚痕羞揾界破香顋粉¶
　　前調　　　　　　　　　　　　管　鑑¶
去嵗今朝海棠桃杏都開徧今年花晩不恨春恨淺¶
旋旋花開圗得春長逺且留戀愛花心眼常與花為伴¶
　　前調　　　　　　　　　　　　陸　㳺¶
採藥歸來獨尋茅店沽新釀暮煙千嶂處處聞漁唱¶
<pb:KR4j0074_WYG_005-21a>¶
醉㺯扁舟不怕黏天浪江湖上這回疎放作箇閒人様¶
　　前調(瀟湘/漁父)　　　　　　　　　　張　輯¶
來剪蓴絲江頭一陣鳴蓑雨孤篷歸路吹得蘋風暮¶
短髪蕭蕭笑與沙鷗語休歸去玉龍嘶處邀月過南浦¶
　　前調　　　　　　　　　　　　張　輯¶
帶醉歸時月華猶在吹簫處曉愁情緒忘却匆匆語¶
客裏風霜詩鬢空如許江南去岸花迎櫓遥隔沙頭雨¶
　　前調(崇陽/夜次)　　　　　　　　　　王　炎¶
<pb:KR4j0074_WYG_005-21b>¶
雨濕東風誰家燕子穿庭户孤材薄暮花落春歸去¶
浪走天涯歸思縈心緒家何處亂山無數不記來時路¶
　　前調　　　　　　　　　　　　俞　灝¶
欲問東君為誰重到江頭路斷橋薄暮香透溪雲度¶
細草平沙愁入淩波歩今何許怨春無語片片隨流去¶
　　前調　　　　　　　　　　　　髙觀國¶
天外青鸞㡬時常向人間住斷歌零舞月上䦨隂暮¶
憔悴潘郎不觧為花主知何處夢雲愁雨怕向西樓去¶
<pb:KR4j0074_WYG_005-22a>¶
　　前調　　　　　　　　　　　　髙觀國¶
釣月篷間載詩却向旗亭醉翠蒲隂外莫放雙鷗起¶
水佩仙裳灑落煙雲意來相試玉綃新製要冩蓬壺記¶
　　前調(夜過西/陵橋)　　　　　　　　　史逹祖¶
山月隨人翠蘋分破秋山影釣船歸盡橋外詩心迥¶
多少荷風不蓋鴛鴦冷西風定可憐潘鬢偏浸秦臺鏡¶
　　前調　　　　　　　　　　　　汪　莘¶
數朶芙蕖嫣然一笑凌清曉謝家池沼秋景偏宜少¶
<pb:KR4j0074_WYG_005-22b>¶
氣挾清霜似把羣花小秋風嫋湘君來了一曲煙波𣺌¶
　　前調　　　　　　　　　　　　汪　莘¶
曉角霜天畫簾却是春天氣小園行處雙蝶相隨至¶
恰向梅邉又向桃邉覷孜孜地訪蘭尋蕙誰㑹幽人意¶
　　前調(集句/)　　　　　　　　　　楊澤民¶
雨歇方塘清圓一一風荷舉檥舟南浦忘却來時路¶
醉拍春衫便欲隨君去(一作/住)猶回顧小蠻樊素更有留¶
人處¶
<pb:KR4j0074_WYG_005-23a>¶
　　前調　　　　　　　　　　　　盧　炳¶
過眼溪山向來都是經行處驂鸞人去冷落吹簫侣¶
小立江亭愁對蒹葭浦無情緒酒杯慵舉閒看江楓舞¶
　　前調　　　　　　　　　　　　吳文英¶
推枕南牕揀花寒入單紗淺雨簾不捲空礙調雛燕¶
一握柔葱香染榴巾汗音塵斷畫羅閒扇山色天涯逺¶
　　前調　　　　　　　　　　　　吳文英¶
金井空隂枕痕厯盡秋聲鬧夢長難曉月樹愁鴉悄¶
<pb:KR4j0074_WYG_005-23b>¶
梅壓簷花寒蝶尋香到牕黏了翠池春小波冷鴛鴦覺¶
　　前調　　　　　　　　　　　　吳文英¶
時霎清明載花不過西園路嫩隂緑樹正是春留處¶
燕子重來徃事東流去征衫貯舊寒一縷淚濕風簾絮¶
　　前調(越山/見梅)　　　　　　　　　　吳文英¶
春未來時酒携不到千巖路痩還如許晩色天寒處¶
無限新愁難對風前語行人去暗消春素横笛空山暮¶
　　前調　　　　　　　　　　　　陳允平¶
<pb:KR4j0074_WYG_005-24a>¶
睂葉顰愁淚痕紅透蘭襟潤鴈聲將近須帶平安信¶
獨倚江樓落葉風成陣情懐悶蝶隨蜂趁滿地黄花恨¶
　　前調　　　　　　　　　　　　陳允平¶
分袂情懐快風一箭輕帆舉暮煙雲浦芳草斜陽路¶
輸與閒鷗朝暮潮來去空凝佇小蠻樊素金屋春深處¶
　　前調　　　　　　　　　　　　陳允平¶
鶯語愁春海棠風裏臙脂雨酒杯慵舉閒撲亭前絮¶
漠漠斜陽截斷愁來路凭䦨佇滿懐離苦分付南樓鼔¶
<pb:KR4j0074_WYG_005-24b>¶
　　前調(訪牟存叟/南漪詞隠)　　　　　　　　周　密¶
午夢初回捲簾盡放春愁去晝長無侣自對黄鸝語¶
絮影蘋香春在無人處移舟去未成新句一硯梨花雨¶
　　前調(芍藥/)　　　　　　　　　　張　炎¶
獨殿春光此花開後無花了丹青人巧不許芳心老¶
密影翻階曾為尋詩到竹西好采香歌杳十里紅樓小¶
　　前調　　　　　　　　　　　　石孝友¶
霽景澄秋晚風吹盡朝來雨夕陽煙樹萬里山光暮¶
<pb:KR4j0074_WYG_005-25a>¶
一帶長川自在流今古人何處月波横素冷浸蒹葭浦¶
　　前調　　　　　　　　　　　　石孝友¶
醉倚危檣望中歸思生天際山腰渚尾㡬簇漁樵市¶
帆落西風一段蘆花水八千里錦書欲寄新鳫曾來未¶
　　前調　　　　　　　　　　　　方有聞¶
七里灘邉江光漠漠山如㦸漁舟一葉徑入寒煙碧¶
笑我塵勞羞對雙臺石身如織年年行役魚鳥渾相識¶
　　前調　　　　　　　　　　　　趙君舉¶
<pb:KR4j0074_WYG_005-25b>¶
野岸孤舟斷橋明月穿流水鴈聲嘹唳雙落行人淚¶
去嵗吾家曾插黄花醉今那是杖藜西指看即成千里¶
　　前調蓮房　　　　　　　　　　王茂孫¶
折斷煙痕翠蓬初離鴛鴦浦玉纎相妬早被専房誤¶
乍脱青衣猶著輕羅護多情處傷心一縷都為相思苦¶
　　前調(送李/琴泉)　　　　　　　　　　吳大有¶
江上旗亭送君還是逢君處酒䦨呼渡雲壓沙鷗暮¶
漠漠蕭蕭香凍梨花雨添愁緒斷腸柔櫓相逐寒潮去¶
<pb:KR4j0074_WYG_005-26a>¶
　　前調(牡丹/)　　　　　　　　　　李　銓¶
十二紅䦨帝城榖雨初晴後粉拖香逗易惹春衫袖¶
把酒題詩遐想歡如舊花知否故人消痩長憶同携手¶
　　前調　　　　　　　　　　(失名/)宼寺丞¶
春睡瞢騰覺時鴛被堆香煖起來猶嬾獨自情何限¶
深院日斜人静花隂轉柔腸斷凭髙不見芳草連天逺¶
　　前調　　　　　　　　　　　　無名氏¶
燕子依依曉來緫為誰歸去淡雲生處已覺賓鴻度¶
<pb:KR4j0074_WYG_005-26b>¶
淺笑低顰便面機中素乗鸞女瑣牕瓊宇㑹有明年暑¶
　　前調　　　　　　　　　　　　無名氏¶
美滿生離據鞍兀兀離腸痛舊歡新寵變作髙唐夢¶
囬首孤城依約青山擁西風送戍樓寒重初品梅花弄¶
　　前調　　　　　　　　　　(宋媛/)舒　氏¶
獨自臨池悶來强把䦨干凭舊愁新恨耗却年時興¶
鷺散魚潛煙斂風初定波心静照人如鏡少箇年時影¶
　　前調　　　　　　　　　　(宋媛/)魏　氏¶
<pb:KR4j0074_WYG_005-27a>¶
波上清風畫船明月人歸後漸消殘酒獨自凭䦨久¶
聚散匆匆此恨年年有重回首淡煙疎栁隱隱蕪城漏¶
　　前調　　　　　　　　　　(宋媛/)李清照¶
蹴罷秋干起來慵整纎纎手露濃花痩薄汗輕衣透¶
見有人來韈剗金釵溜和羞走倚門回首却把青梅齅¶
　　前調　　　　　　　　　　　　李清照¶
寂寞深閨柔腸一寸愁千縷惜春春去㡬㸃催花雨¶
倚徧䦨干祗是無情緒人何處連天芳樹望斷歸來路¶
<pb:KR4j0074_WYG_005-27b>¶
　　前調　　　　　　　　　　(宋媛/)朱淑眞¶
風勁雲濃暮寒無奈侵羅幙髻鬟斜掠呵手梅妝薄¶
少飲清歡銀燭花頻落憑蕭索春工已覺㸃破梅香萼¶
　　前調(晨起書/所見)　　　　　　　　　段克已¶
愛酒淵朙無錢休對黄花語一杯誰舉寂寞空歸去¶
屋上青山山上行雲度悠然處是中真趣欲寫還無句¶
　　前調(重陽菊/間小酌)　　　　　　　　　李俊民¶
秋樹風髙可憐憔悴門前栁白衣去後閒却持杯手¶
<pb:KR4j0074_WYG_005-28a>¶
一笑相逢落帽年時友君知否南山如舊人比黄花痩¶
　　前調(南齋/牡丹)　　　　　　　　　　李俊民¶
化恨開遲為花遲後為花惱問花開了却恨花開早¶
人貌年年不似花長好還知道年年人貌却笑花先老¶
　　前調　　　　　　　　　　　　元好問¶
繡佛長齋半生枉伴蒲團過酒壚横卧一蹴虛空破¶
頗笑張顛自謂無人和還知麽醉鄉天大少箇神仙我¶
　　前調　　　　　　　　　　　　元好問¶
<pb:KR4j0074_WYG_005-28b>¶
醉裏春歸緑忩猶唱留春住問春何處花落鶯無語¶
𣺌𣺌吟懐漠漠煙中樹西樓暮一簾疎雨夢裏尋春去¶
　　前調　　　　　　　　　　　　張𢎞範¶
春日前村一枝香徹江頭路月明風度清煞西湖句¶
昨夜幽歡夢裏誰呼去愁如許覺來無語青鳥啼芳樹¶
　　前調　　　　　　　　　　　　張𢎞範¶
獨上髙樓恨隨春草連天去亂山無數隔斷巫陽路¶
信杳梅花惆悵人何處愁無語野鴉煙樹一㸃斜陽暮¶
<pb:KR4j0074_WYG_005-29a>¶
　　前調(送王/藎臣)　　　　　　　　　　程鉅夫¶
緑鬢青雲王郎故是乗驄侣阿龍風度想在烏衣住¶
帶得春來又共春歸去江頭路美人何處官栁吹風絮¶
　　前調　　　　　　　　　　　　劉敏中¶
短夢驚回北牕一陣芭蕉雨雨聲還住斜日明高樹¶
起望行雲送雨前山去山如霧㫁虹猶怒直入山深處¶
　　前調(送董/秀才)　　　　　　　　　　王　惲¶
楊桞青青玊闗門外三千里秦山渭水未是銷魂地¶
<pb:KR4j0074_WYG_005-29b>¶
坦卧東牀恐減風雲氣功名際願君著意莫揾春閨淚¶
　　前調(墨本/水仙)　　　　　　　　　　詹　正¶
縞袂啼香為誰一滴春心碎淡黄輕翠不似當時態¶
東洛緇塵依舊交情耐空憔悴玉人何在細雨疎煙外¶
　　前調　　　　　　　　　　　　白　樸¶
翠水瑶池舊游曽記飛瓊伴玉笙吹㫁總作空花觀¶
夢裏闗山淚浥羅襟滿離魂亂一燈幽幔展轉秋宵半¶
　　前調(賦野/茶䕷)　　　　　　　　　　蒲道源¶
<pb:KR4j0074_WYG_005-30a>¶
玉蕊瓏&KR0731;繞籬盈樹知誰種碧雲堆重化作飛瓊洞¶
勾挽春衫裊裊珠纓㺯風㣲動行人飛鞚著袖清香送¶
　　前調(記夢/)　　　　　　　　　　蕭允之¶
花徑相逢眼期心諾情如昨怕人疑著佯弄秋千索¶
知有而今何似當初莫愁難託雨鈴風鐸夢斷燈花落¶
　　前調　　　　　　　　　　　　曾允元¶
一夜東風枕邉吹散愁多少數聲啼鳥夢轉紗牕曉¶
來是春初去是春将老長亭道一般芳草只有歸時好¶
<pb:KR4j0074_WYG_005-30b>¶
　　前調(舟行/書見)　　　　　　　　　　張　翥¶
風起雲飛蘭舟競入横塘住惱人何處隔岸花籠霧¶
一水盈盈難送凌波歩空相覷正如牛女隔斷銀河路¶
　　前調　　　　　　　　　　　　劉　基¶
昨夜三更井梧葉上聞鳴雨夢魂歸去不到思量處¶
為問燈花厎向愁人吐花無語星河滿樹白髪三千縷¶
　　前調(鶯/)　　　　　　　　　　　楊　基¶
何處飛來梅梢一㸃黄金小哢晴催曉喉舌如簧巧¶
<pb:KR4j0074_WYG_005-31a>¶
春夢須㬰正繞江南道空相惱被他驚覺緑徧池塘草¶
　　前調(紅白/桃)　　　　　　　　　　楊　基¶
淺碧深紅是誰分染桃花片兩枝争豔青粉牆頭見¶
深是娉婷淺更多嬌倩昭陽殿玉環飛燕各自東風面¶
　　前調　　　　　　　　　　　　楊　慎¶
雪暗江郊小燈孤館長宵半真珠醉豔凍作紅冰片¶
曉夢驚回畫角聲初斷南枝畔梅花開徧誰見春風面¶
　　前調　　　　　　　　　　　　吳子孝¶
<pb:KR4j0074_WYG_005-31b>¶
花信風輕為花日日芳㳺早曲溪繚繞歸棹情多少¶
日映清波良夜春寒小長空皎歌聲縹緲醉裏愁如埽¶
　　前調　　　　　　　　　　　　吳子孝¶
㡬日㣲寒霏霏小雨初晴霽青山迢逓杖屨沾嵐翠¶
纔試春衣㬉日醺人醉禽聲碎草痕都細官栁黄金綴¶
　　前調(光澤/寺)　　　　　　　　　　王慎中¶
門掩青山空庭竹影門長埽一溪斜繞水氣香花草¶
朩石幽殊禽鳥傳昏曉誰知道白雲鎖了也有人來到¶
<pb:KR4j0074_WYG_005-32a>¶
　　前調(夀徐/松山)　　　　　　　　　　焦　竑¶
軒冕文章肯教换却尊前醉脚根如繫不到長安市¶
若問生涯笑指深山處雲鋪翠虬龍滿地有箇松千樹¶
　　前調(送陳/仲醇)　　　　　　　　　　王　衡¶
濕夢沉沉芭蕉雨響燈花䣃月兒來也人又隨潮下¶
㝡怕登髙醉面秋風灑紅堪把茱茰看罷半刻重陽假¶
　　前調　　　　　　　　　　　　王　衡¶
刻燭呼盧西風乍急簷頭鐡故人深熱依舊朦朧别¶
<pb:KR4j0074_WYG_005-32b>¶
山淡雲濃漸短憨兒髪楊花月溪橋雨滑坐到微鐘歇¶
　　前調(題金/石齋)　　　　　　　　　　陳繼儒¶
有箇人家子雲草閣相如壁室虛生白雲氣堆金石¶
經案茶牀一織香煙織風無力牀頭樹色遮斷㳺人屐¶
　　前調　　　　　　　　　　　　陳繼儒¶
凉雨初晴放舟獨徃㳺三泖寺門僧少一㸃鷗來攪¶
返入空山竹厎柴門小杯兒倒燈前句好雪裏留鴻爪¶
　　前調(天池/)　　　　　　　　　　陳繼儒¶
<pb:KR4j0074_WYG_005-33a>¶
鐘鼓沉沉寺門落葉歸僧獨晚鴉初宿影亂牆頭竹¶
長嘯風前清籟飛空谷松如沐炊煙斷續杯厎秋山緑¶
　　前調(題泖橋/澄鍳寺)　　　　　　　　　陳繼儒¶
煙水茫茫溪雲半掩堆僧屋䦨干數曲窈窕藏花朩¶
三度風吹送我來投宿西牕竹月明茶熟橘柚牆頭緑¶
　　前調(次眉/公韻)　　　　　　　　　　施紹莘¶
寺枕荒塘時時白浪吞僧屋橋頭路曲廢井當枯朩¶
如此幽閒恰好閒人宿牎敲竹酒醒茶熟天水鸚哥緑¶
<pb:KR4j0074_WYG_005-33b>¶
　　前調(題雪/圖)　　　　　　　　　　施紹莘¶
水墨江天濛濛野色㣲㣲樹儘堪題句風雪溪橋路¶
一㸃人行正在模糊處衝寒去打頭狂絮人逺天涯暮¶
　　前調(詠採/蓮女)　　　　　　　　(明媛/)葉小鸞¶
粉面新妝淡紅衫子輕羅扇昨宵鄰伴來約蓮塘玩¶
棹泛扁舟影共蓮花亂深深見緑楊風晩空載閒愁返¶
　　前調　　　　　　　　　　　　葉小鸞¶
竹徑深深流雲曉度羅幃静雨絲㡬陣滿地桐花冷¶
<pb:KR4j0074_WYG_005-34a>¶
　濕翠侵眉纎暈蒼苔影看無盡倚屏人映一片瀟湘景¶
　　　前調　　　　　　　　　　(明媛/)張引元¶
　時節朱明㬉風初入芭蕉院歸期日盼鬆盡黄金釧¶
　病起南樓愁覩將雛燕無由見白雲瞻戀十二䦨干徧¶
　¶
　¶
　¶
　¶
<pb:KR4j0074_WYG_005-34b>¶
　¶
　¶
　¶
　¶
　¶
　¶
　¶
御選厯代詩餘巻五¶

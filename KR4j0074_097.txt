# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.641975
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷九十七目錄
<pb:KR4j0074_WYG_097-1a>¶
　欽定四庫全書¶
御選歴代詩餘巻九十七目錄(起一百十七字/至一百三十字)¶
　　　子夜歌¶
　　　　彭元遜¶
　　　　馮鼎位¶
　　　鳳歸雲(又一體/)¶
　　　　柳永¶
　　　雙鸞¶
<pb:KR4j0074_WYG_097-1b>¶
　　　　呉朏¶
　　　夏雲疊嶂¶
　　　　王錫爵¶
　　　暮雲碧¶
　　　　李甲¶
　　　金明池¶
　　　　秦觀¶
　　　　僧揮¶
<pb:KR4j0074_WYG_097-2a>¶
　　送征衣¶
　　　柳永¶
　　水漫聲¶
　　　屠隆¶
　　瑶臺月(又一體/)¶
　　　葛長庚¶
　　白苧¶
　　　蔣捷¶
<pb:KR4j0074_WYG_097-2b>¶
　　笛家¶
　　　柳永¶
　　　朱雍¶
　　多麗¶
　　　傅按察¶
　　秋思耗¶
　　　呉文英¶
　　洞仙歌(又一體/)¶
<pb:KR4j0074_WYG_097-3a>¶
　　　柳永¶
　　　晁補之¶
　　翠羽吟¶
　　　蔣捷¶
　　洞仙歌(又一體/)¶
　　　晁補之¶
　　春風嬝娜¶
　　　馮艾子¶
<pb:KR4j0074_WYG_097-3b>¶
　　白苧(又一體/)¶
　　　柳永¶
　　引駕行(又一體/)¶
　　　柳永¶
　　洞仙歌(又一體/)¶
　　　柳永¶
　　蘭陵王¶
　　　周邦彦¶
<pb:KR4j0074_WYG_097-4a>¶
　　　葛郯¶
　　　辛棄疾¶
　　　張元幹(二首/)¶
　　　曹冠¶
　　　袁去華(二首/)¶
　　　髙觀國(二首/)¶
　　　史達祖¶
　　　李昴英¶
<pb:KR4j0074_WYG_097-4b>¶
　　　方千里¶
　　　楊澤民¶
　　　陳允平¶
　　　趙必&KR1859;¶
　　　劉辰翁¶
　　　施岳¶
　　　彭履道¶
　　　張翥¶
<pb:KR4j0074_WYG_097-5a>¶
　　　　邵亨貞¶
　¶
　¶
　¶
　¶
　¶
　¶
　¶
<pb:KR4j0074_WYG_097-5b>¶
　¶
　¶
　¶
　¶
　¶
　¶
　¶
御選歴代詩餘巻九十七目錄¶
#+PROPERTY: JUAN 卷九十七
<pb:KR4j0074_WYG_097-6a>¶
　欽定四庫全書¶
御選歴代詩餘巻九十七(起一百十七字/至一百三十字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　子夜歌¶
　　　(雙調一百十七字此子夜歌正/格與菩薩蠻之别名者不同也)¶
　　　子夜歌(和劉尚/友韻)　　　　　　　　彭元遜¶
　視春衫篋中半在浥浥酒痕花露恨桃李隨風吹盡夢¶
<pb:KR4j0074_WYG_097-6b>¶
　裏故人如霧臨潁美人秦川公子却共何人語對誰家¶
　花草池臺回首故園咫尺未成歸去　昨宵聽危絃急¶
　管酒醒不知何處漂泊情多衰遲感易無限堪憐許似¶
　尊前眼底紅顔消幾寒暑年少風流未諳春事追與東¶
　風賦待他年君老巴山共君聽雨¶
　　　前調　　　　　　　　　　　　馮鼎位¶
　上西樓曲屏暮靄記得燭花紅處自心字香消綺袖飛¶
　散彩雲難聚春水畫橋煙溪芳草夜夜相思路悵重來¶
<pb:KR4j0074_WYG_097-7a>¶
情事依然惟有半簾淡月照人離緒　酒䦨後無聊短¶
夢尚逐紫簫聲去楊柳梢頭寒梅影裏曽看弓彎舞想¶
章臺信杳凄凉京兆睂嫵啼帊遺紅唾裙留碧憔悴鶯¶
花主倩誰傳桃葉桃根斷腸新句¶
　鳳歸雲¶
　　(又一體雙調/一百十八字)¶
　　鳳歸雲　　　　　　　　　　　柳　永¶
戀帝里金谷園林平康巷陌觸處繁華連日疎狂未嘗¶
<pb:KR4j0074_WYG_097-7b>¶
輕負寸心雙眼况佳人盡天外行雲堂上飛燕向玳筵¶
一一皆妙選長是因酒沉迷被花縈絆　更可惜淑景¶
亭臺暑天枕簟霜月夜凉雪霰朝飛一歲風光盡堪隨¶
分俊遊清宴算浮生事瞬息光陰錙銖名宦正歡笑試¶
恁暫分散即是恨雨愁雲地遥天逺¶
　雙鸞¶
　　(雙調一百/十八字)¶
　　雙鸞　　　　　　　　　　(明媛/)呉　朏¶
<pb:KR4j0074_WYG_097-8a>¶
雨浴幽庭冰簟清凉足篆煙微宿酲乍醒枕痕消玉驚¶
聞咽徵諧商却是鐺烹泉熟傾瑶杯露芽清撲更萱花¶
黄嫩緗榴紅簇十二䦨干閒倚引却雙睂蹙　心事悠¶
悠惟有吟清竹晩風輕雲疎蟾漏重巒改目且開花下¶
金尊得趣偏宜幽獨捲湘簾清光滿屋有句穿溟漠花¶
飛酹綠報道紫簫人返共引雙鸞曲¶
　夏雲疊嶂¶
　　(雙調一百十八字王錫爵/一詞和友人自度曲也)¶
<pb:KR4j0074_WYG_097-8b>¶
　　夏雲疊嶂　　　　　　　　　　王錫爵¶
盡把南牎洞啓覺荷香十里尚未全衰早近水人家三¶
分暑散沿樓樹色一味寒來縱飛仙飛到也敎重築避¶
風臺眞所謂清凉世界笑渠河朔未免塵懷　原是大¶
家風月豈山僧野老譲彼應該便冷落行囊剰書殘巻¶
尋常供具竹箸磁杯得終年居此世間樂事孰如哉但¶
不識塵魔許我幾多牽絆可肯離開¶
　暮雲碧¶
<pb:KR4j0074_WYG_097-9a>¶
　　(雙調一百十九/字一名弔嚴陵)¶
　　暮雲碧　　　　　　　　　　李　甲¶
蕙蘭香泛孤嶼潮平驚鷗散雪迤邐㸃破澄江秋色暝¶
靄向斂疎雨乍收染出藍峰千尺漁舍孤煙鎖寒磧畫¶
鷁翠帆旋解輕檥晴霞岸側正念往悲酸懷鄉慘切何¶
處引𦍑笛　追惜當時富春佳地嚴光釣址空遺迹華¶
星沉後扁舟泛去瀟灑閒名圖籍離觴弔終寓目意䦨¶
魂消淚滴漸洞天曉回首暮雲千里碧¶
<pb:KR4j0074_WYG_097-9b>¶
　金明池¶
(宋汴京遊幸地也南宋德壽出遊修舊京金明池故事調名取此雙調一/百二十字有以夏雲峰别為一調者按與此畧無分别蓋即此調别名也)¶
　　金明池　　　　　　　　　　秦　觀¶
瓊苑金池青門紫陌似雪楊花滿路雲日澹天低晝永¶
過三㸃兩㸃細雨好花枝半出牆頭似悵望芳草王孫¶
何處更水遶人家橋當門巷燕燕鶯鶯飛舞　怎得東¶
君常為主把綠鬢朱顔一時留住佳人唱金衣莫惜才¶
子倒玉山休訴况春來倍覺傷心念故國情多新年愁¶
<pb:KR4j0074_WYG_097-10a>¶
苦縱寶馬嘶風紅塵拂面也只尋芳歸去¶
　　前調　　　　　　　　　　　　僧　揮¶
天闊雲髙溪横水遶曉日寒生輕暈閒階静楊花漸少¶
朱門掩鶯聲欲嫩悔匆匆過却清明旋占得餘芳巳成¶
幽恨却幾日陰沉連宵慵困起來韶華都盡　怨入雙¶
睂閒鬬損怎拾得情懷看承全近深深態無非自許厭¶
厭意終羞人問爭知道夢裏蓬萊待忘了餘香時傳音¶
信縱留得鶯花東風不住也到眼前愁悶¶
<pb:KR4j0074_WYG_097-10b>¶
　送征衣¶
　　(雙調一百二十字/結句作五字者非)¶
　　送征衣　　　　　　　　　　　柳　永¶
過昭陽璿樞電繞華渚虹流運應千載㑹昌罄寰宇薦¶
殊祥吾皇誕彌月瑶圖纘慶玉葉騰芳竝景貺三靈眷¶
祐挺英哲掩前王遇年年嘉節清和頒率土稱觴　無¶
間要荒華夏盡萬里走梯航彤庭舜張大樂禹㑹羣方¶
鵷行趨上國山呼鼇抃遥爇爐香竟就日瞻雲獻壽指¶
<pb:KR4j0074_WYG_097-11a>¶
南山等無疆願巍巍寶厯鴻基天地齊長¶
　水漫聲¶
　　(雙調一百二十字止屠隆/作一首或是隆自度腔也)¶
　　水漫聲(西湖/)　　　　　　　　　屠　隆¶
一片大湖何限浸空城碧浪崔巍白日孤懸畫屏四合¶
翠微裏湧出樓臺落盡桐花飄殘柳絮正芙蕖冉冉將¶
開衣上冷香飛欲濕輕鷗如帶蘭槳共瀠洄　天放閒¶
人時容傲吏水雲深處相對且銜杯君莫對此景浪生¶
<pb:KR4j0074_WYG_097-11b>¶
憂喜請看層波疊疊前後相催錢氏舞裠趙家歌扇零¶
落緫成灰君去也西湖無恙歌舞又重來¶
　瑶臺月¶
　　(又一體雙調/一百二十字)¶
　　瑶臺月　　　　　　　　　　　葛長庚¶
煙霄凝碧問紫府清都今夕何夕桐陰下幽情逺與秋¶
無極念陳迹虎殿虯宫記往事龍簫鳳笛露華冷蟾光¶
白雲影静天籟息知得是蓬萊不逺身無羽翼　廣寒¶
<pb:KR4j0074_WYG_097-12a>¶
宫舞徹霓裳白玉臺歌罷瑶席爭不思下界有人岑寂¶
羨博望兩泛仙槎與曼倩三偷桃實把丹鼎暗融液乗¶
雲氣醉麾斥嗟惜但城南老樹人誰我識¶
　白苧¶
　　(苧或作紵亦名白紵歌晉宋以來舞曲俱/有白紵辭調名取此雙調一百二十一字)¶
　　白苧　　　　　　　　　　　　蔣　捷¶
正春晴又春冷雲低欲落瓊苞未剖早是東風作惡旋¶
安排一雙銀蒜鎭羅幙幽壑水生漪皺嫩綠潛鱗初躍¶
<pb:KR4j0074_WYG_097-12b>¶
愔愔門巷桃樹紅纔約略知甚時霽華烘破青青萼¶
憶昨引蝶花邊近來重見身學垂楊痩削問小翠睂山¶
為誰攢却斜陽院宇任蛛絲罥徧玉箏絃索戸外惟聞¶
放翦刀聲深在妝閣料想裁縫白苧春衫薄¶
　笛家¶
　　(雙調一百二十一/字或作笛家弄)¶
　　笛家　　　　　　　　　　　　柳　永¶
花發西園草薫南陌韶光明媚乍晴輕煖清明後水嬉¶
<pb:KR4j0074_WYG_097-13a>¶
舟動禊飲筵開銀塘似染金堤如繡是處王孫幾多遊¶
妓往往攜纖手遣離人對嘉景觸目盡成感舊　别久¶
汴城當日蘭堂夜燭百萬呼盧畫閣春風十千沽酒未¶
省宴處能忘絃管醉裏不尋花柳豈知秦樓玉簫聲斷¶
前事難重偶空遺恨望仙鄉一晌淚沾襟袖¶
　　前調(詠梅次柳/屯田韻)　　　　　　　　　朱　雍¶
瓌質仙姿縞袂清格天然疎秀静軒煙鎖黄昏後影痩¶
零亂豔冷瓏璁雪肌瑩暖冰枝縈繡更賦風流幾番攀¶
<pb:KR4j0074_WYG_097-13b>¶
贈細撚香盈手與東君敘暌逺脈脈時情有舊　立久¶
閬苑凝夕瑶牎澹月百琲尋芳醉玉談羣千鍾酹酒向¶
此是處難忘痩花送逺何勞垂柳忍聽髙樓笛聲凄斷¶
樂事人非偶空餘恨惹幽香不滅尚沾春袖¶
　多麗¶
(雙調一百二十一字亦名鴨頭綠按多麗唐張均妓名而鴨頭綠唐教/坊曲名也向分二調今合之宋人作多一百三十九字傅詞或有脫誤)¶
　　多麗　　　　　　　　　　(失名/)傅按察¶
静中看記昔日淮山隠隱宛若虎踞龍盤下樊襄指揮¶
<pb:KR4j0074_WYG_097-14a>¶
湘漢鞭雲騎圍遶江干勢不成三時當混一過唐之數¶
不為難陳橋驛孤兒寡婦久假當還　挂征帆龍舟催¶
發紫宸初巻朝班禁庭空土花暈碧輦路悄呵喝聲乾¶
縱餘得西湖風景花柳亦凋殘去國三千遊仙一夢依¶
然天澹夕陽間昨宵也一輪明月還照臨安¶
　秋思耗¶
　　(一名畫屏秋色雙/調一百二十三字)¶
　　秋思耗(為括蒼名姝/賦聽雨小閣)　　　　　　吳文英¶
<pb:KR4j0074_WYG_097-14b>¶
堆枕香鬟側驟夜聲偏稱畫屏秋色風碎丳珠潤侵歌¶
板愁壓睂窄動羅箑清商寸心低訴敘怨抑映夢牎零¶
亂碧待漲綠春深落花香汎料有斷紅流處暗題相憶¶
　歡夕簷花細滴送故人粉黛重飾漏侵瓊瑟丁東敲¶
斷弄情月白怕一曲霓裳未終催去驂鳳翼歎謝客猶¶
未識漫痩却東陽燈前無夢到得路隔重雲鴈北¶
　洞仙歌¶
　　(又一體雙調一/百二十三字)¶
<pb:KR4j0074_WYG_097-15a>¶
　　洞仙歌　　　　　　　　　　　柳　永¶
乗興閒泛蘭舟渺渺煙波東去淑氣散幽香滿蕙蘭江¶
渚綠蕪平畹和風輕暖曲岸垂楊隱隱隔桃花塢芳草¶
外閃閃酒旗遥舉　羈旅漸入三吳風景水邨漁浦閒¶
思更遶神京抛擲幽㑹小歡何處不堪獨倚危樓凝情¶
西望日邊繁華地歸程阻空自歎當時言約無據傷心¶
最苦竚立對碧雲將暮關河逺怎奈向此時情緒¶
　　前調(塡盧/仝詩)　　　　　　　　　　晁補之¶
<pb:KR4j0074_WYG_097-15b>¶
當時我醉美人顔色如花堪悅今日美人去恨天涯離¶
别青樓珠箔嬋娟蟾桂三五初圓傷二八還又缺空竚¶
立一望不見心絶　心絶頓成凄凉千里音塵一夢歡¶
娱推枕驚巫山逺灑淚對湘江闊美人不見愁人看花¶
心亂含愁奏綠綺絃清切何處有知音此恨難說怨歌¶
未闋恐暮雨收行雲歇牎梅發乍似覩芳容冰潔¶
　翠羽吟¶
　　(雙調一百/二十四字)¶
<pb:KR4j0074_WYG_097-16a>¶
　　翠羽吟　　　　　　　　　　　蔣　捷¶
紺露濃映素空樓觀悄玲瓏粉凍霽英冷光揺蕩古青¶
松半規黄昏澹月梅氣山影溟濛有麗人歩依脩竹瀟¶
然態若游龍　綃袂微皺水溶溶仙莖清瀣淨洗斜紅¶
勸我浮香桂酒環珮暗解聲飛芳靄中弄春弱柳垂絲¶
慢按翠舞嬌童醉不知何處驚翦翦凄緊霜風夢醒尋¶
痕訪蹤但留殘挂穹梅花未老翠羽雙吟一片曉峰¶
　洞仙歌¶
<pb:KR4j0074_WYG_097-16b>¶
　　(又一體雙調一/百二十四字)¶
　　洞仙歌(留春/)　　　　　　　　　晁補之¶
花恨月惱更夏有凉風冬軒雪皎閒事不關心算四時¶
皆好從來又說春臺登覽人意多同常是惜春過了須¶
痛飲莫放歡情草草　年少尚憶瑶階得雋尋芳驂驔¶
東坡適見垂鞭酕醄南陌又逢低帽鶯花蕩眼功名滿¶
意無限嬉遊榮華事如夢杳傷富貴浮雲曽縈懷&KR0573;為¶
春醉倒願花更好春休老開口笑占醉鄉莫敎人到¶
<pb:KR4j0074_WYG_097-17a>¶
　春風嬝娜¶
　　(此馮艾子自度腔雙/調一百二十五字)¶
　　春風嬝娜　　　　　　　　　　馮艾子¶
被梁間雙燕話盡春愁朝粉謝午花柔倚紅䦨故與蝶¶
圍蜂遶柳緜無數飛上搔頭鳯管聲圓蠶房香煖笑挽¶
羅衫須少留隔院蘭馨趁風逺鄰牆桃影伴煙收　些¶
子風情未減睂頭眼尾萬千事欲說還休薔薇露牡丹¶
毬殷勤記省前度綢繆夢裏飛紅覺來無覓望中新綠¶
<pb:KR4j0074_WYG_097-17b>¶
别後空稠相思難偶歎無情明月今年巳是三度如鈎¶
　白苧¶
　　(又一體雙調一/百二十五字)¶
　　白苧(雪/)　　　　　　　　　　　柳　永¶
繡簾垂畫堂悄寒風淅瀝遥天萬里黯淡同雲羃䍥漸¶
紛紛六花零亂散空碧姑射宴瑶池把碎玉零珠抛擲¶
林巒望中髙下瓊瑶一色嚴子陵釣臺歸路迷蹤跡¶
追惜燕然畫角寶簥珊瑚是時丞相虛作銀城換得當¶
<pb:KR4j0074_WYG_097-18a>¶
此際偏宜訪袁安宅醺醺醉了任金釵舞困玉壺傾側¶
又是東君暗遣花神先報南國昨夜江梅漏泄春消息¶
　引駕行¶
　　(又一體雙調一/百二十五字)¶
　　引駕行　　　　　　　　　　　柳　永¶
紅塵紫陌斜陽暮草長安道是誰人斷魂處迢迢匹馬¶
西征新晴韶光明媚輕煙澹薄和氣暖望花邨路隱映¶
揺鞭時過長亭愁生傷鳳城仙子别來千里重行行又¶
<pb:KR4j0074_WYG_097-18b>¶
記得臨岐淚眼濕蓮臉盈盈銷凝　花朝月夕最苦冷¶
落銀屏想媚容耿耿無限屈指巳算回程相縈空萬般¶
思憶爭如歸去覩傾城向繡幃深處仔細說如此牽情¶
　洞仙歌¶
　　(又一體雙調一/百二十六字)¶
　　洞仙歌　　　　　　　　　　　柳　永¶
佳景留心慣况年少彼此風情非淺有笙歌巷陌綺羅¶
庭院傾城巧笑如花面恣雅態明眸回美盼同心綰算¶
<pb:KR4j0074_WYG_097-19a>¶
國豔仙材翻恨相逢晩　繾綣洞房悄悄繡被重重夜¶
永歡餘共有海約山盟記得翠雲偷翦和鳴彩鳳于飛¶
燕向柳徑花陰攜手徧情眷戀問其間密約輕憐事何¶
限忍聚散况已結深深願願人間天上暮雲朝雨長相¶
見¶
　蘭陵王¶
(三疊一百三十字蘭陵王者北齊髙長公封號取以名調/以其遇敵先登周齊之間多用為樂府曲也亦名髙冠軍)¶
　　蘭陵王　　　　　　　　　　　周邦彦¶
<pb:KR4j0074_WYG_097-19b>¶
柳陰直煙縷絲絲弄碧隋隄上曽見幾番拂水飄緜送¶
行色登臨望故國誰識京華倦客長亭路年去嵗來應¶
折柔條過千尺　閒尋舊蹤跡又酒趁哀絃燈照離席¶
棃花榆火催寒食愁一箭風快半篙波暖回頭迢遞便¶
數驛望人在天北　悽惻恨堆積漸别浦縈迴津堠岑¶
寂斜陽冉冉春無極念月榭攜手露橋聞笛沉思前事¶
似夢裏淚暗滴¶
　　前調(和呉/宣卿)　　　　　　　　　　葛　郯¶
<pb:KR4j0074_WYG_097-20a>¶
亂煙簇簾外青山漸肅蓮房淨荷蓋半殘欲放清漣媚¶
溪綠憑髙送逺目飛起滄洲鴈鶩寒牎靜茶椀未深一¶
枕方牀晝眠足　閒行問松菊怪今雨誰家空對銀燭¶
簫聲忽下瑶臺曲看鶴舞風動烏啼雲起何須舟内怨¶
女哭抱琴冩幽獨　情觸㑹相續况節近中元月浪翻¶
屋長鯨愁曉寒蟬促要百柁傾珠萬花流玉山肴倒盡¶
又空腹膾野䔩¶
　　前調(賦一丘/一壑)　　　　　　　　　辛棄疾¶
<pb:KR4j0074_WYG_097-20b>¶
一丘壑老子風流占却茅簷上松月桂雲脈脈石泉逗¶
山脚尋思前事錯惱殺晨猿夜鶴終須是鄧禹輩人錦¶
繡麻霞坐黄閣　長歌自深酌看天闊鳶飛淵静魚躍¶
西風黄菊香噴薄悵日暮雲合佳人何處紉蘭結佩帶¶
杜若入江海㑹約　遇合事難托莫擊磬門前荷蕢人¶
過仰天大笑冠簪落待說與窮達不須疑著古來賢者¶
進亦樂退亦樂¶
　　前調　　　　　　　　　　　　張元幹¶
<pb:KR4j0074_WYG_097-21a>¶
巻珠箔朝雨輕陰乍閣闌干外煙柳弄晴芳草侵堦映¶
紅藥東風妒花惡吹落梢頭嫩萼屏山掩沉水倦熏中¶
酒心情怕杯勺　尋思舊京洛正年少疎狂歌笑迷著¶
障泥油壁催梳掠曽馳道同載上林攜手燈夜初過早¶
共約又爭信漂泊　寂寞念行樂甚粉澹衣襟音斷絃¶
索瓊枝璧月春如昨悵别後華表那回雙鶴相思除是¶
向醉裏蹔忘却¶
　　前調　　　　　　　　　　　　張元幹¶
<pb:KR4j0074_WYG_097-21b>¶
綺霞散空碧留晴向晩東風裏天氣困人時節秋千閉¶
深院簾旌翠波颭牎影殘紅一線春光巧花臉柳腰勾¶
引芳菲鬧鶯燕　閒愁費消遣想蛾綠輕暈鸞鑑新怨¶
單衣欲試寒猶淺羞衾鳳空展塞鴻難托誰問潛寛舊¶
帶眼念人似天逺　迷戀畫堂宴看最樂王孫濃豔爭¶
勸蘭膏寶篆春宵短擁檀板低唱玉杯重煖衆中先醉¶
漫倚檻早夢見¶
　　前調　　　　　　　　　　　　曹　冠¶
<pb:KR4j0074_WYG_097-22a>¶
晩雲碧松巘飛泉翠滴雙溪畔疑是永和曲水流觴舊¶
風物波光映山色時見輕鷗出沒壺天邃脩竹翠陰虛¶
籟吟風更幽寂　登臨興何極上煙際危亭綵筆題石¶
山中猿鶴應相識對逺景舒嘯壯懷豪逸劉郎何在翫¶
石刻感往事陳迹　還憶少年日帥旗鼓文塲軒冕京¶
國如今老大機心息有陶令秫酒謝公山屐閒來潭洞¶
醉皓月弄横笛¶
　　前調(柳州/作)　　　　　　　　　　袁去華¶
<pb:KR4j0074_WYG_097-22b>¶
曉陰薄隔屋呼晴噪鵲長煙裊輕素望中林表初陽照¶
城郭秋容自寂寞清淺溪痕漸落橋虹外晴嶂萬重雲¶
木干章映樓閣　天涯信飄泊漫水遶郴山尺素難托¶
文園多病寛衣索最長笛聲斷畫欄凭煖黄昏前後况¶
味惡甚良宵閒却　遼邈誤行樂料恨寄徽絃心倦梳¶
掠西風滿院垂簾幕對千里明月五更悲角歸期秋盡¶
尚未定怎睡著¶
　　前調(次周美/成韻)　　　　　　　　　袁去華¶
<pb:KR4j0074_WYG_097-23a>¶
小橋直林表遥岑寸碧斜陽外霞絢晩空一目千里緫¶
佳色初寒徧澤國投老依然是客功名事雲散鳥飛匣¶
裏青萍漫三尺　重來愴陳迹又水褪沙痕風滿帆席¶
鱸肥蓴美曽同食聽虛閣松韻古牆竹影參差猶記過¶
此驛傍溪南山北　悲惻暗愁積擁繡被焚香誰伴孤¶
寂追尋恩怨無窮極正難續幽夢厭聞鄰笛那堪簷外¶
更夜雨斷又滴¶
　　前調(春雨/)　　　　　　　　　　髙觀國¶
<pb:KR4j0074_WYG_097-23b>¶
灑塵閣羃羃天垂似幕春寒峭吹斷萬絲濕影和煙暗¶
簾箔清愁曉來覺佳景愔愔過却芳郊外鶯恨燕愁不¶
管秋千冷紅索　行雲楚臺約念今古凝情朝暮如昨¶
啼紅泣翠春情薄漫一犂江上半篙堤外勾引輕陰趁¶
畫角正孤緒寂寞　斑駁止還作聽㸃㸃簷聲沉沉春¶
酌只愁入夜東風惡怕催敎花放䟎將花落溟濛煙草¶
夢正逺恨怎託¶
　　前調(為十年/故人作)　　　　　　　　　髙觀國¶
<pb:KR4j0074_WYG_097-24a>¶
鳯簫咽花底寒輕夜月蘭堂静香霧翠深曽與瑶姬恨¶
輕别羅巾淚暗疊情入歌聲怨切慇懃意欲去又留柳¶
色和秋為重折　十年迥凄絶念髻怯瑶簪衣褪香雪¶
雙鱗不度煙江濶自春來人見水邊花外羞倚東風翠¶
袖怯正愁恨時節　南陌阻金勒甚望斷青禽難倩紅¶
葉春愁欲解丁香結整新歡羅帶舊香官篋凄凉風景¶
待見了更何說¶
　　前調(南湖以碧蓮見/寄次韻謝之)　　　　　　史達祖¶
<pb:KR4j0074_WYG_097-24b>¶
漢江側月弄仙人佩色含情久揺曳楚衣天水空濛染¶
嬌碧文漪簟影織凉骨時將粉飾誰曽見羅韤去時㸃¶
㸃波間冷雲積　相思舊飛鷁漫想像風裳追恨瑶席¶
渉江幾度和愁摘記雪映雙腕刺縈絲縷分開綠蓋素¶
袂濕放新句吹入　寂寂意猶昔念凈社因緣天許相¶
覓飄蕭羽扇揺團白屢側臥尋夢倚䦨無力風標公子¶
欲下處似認得¶
　　前調　　　　　　　　　　　　李昴英¶
<pb:KR4j0074_WYG_097-25a>¶
燕穿幕春在深深院落單衣試龍沫旋熏又怕東風曉¶
寒薄别來情緒惡痩得腰圍柳弱清明近正似海棠怯¶
雨芳蹤任飄泊　釵留去年約恨易老嬌鶯多誤靈鵲¶
碧雲杳渺天涯各望不斷芳草又迷香絮回文强寫字¶
屢錯淚欲注還閣　孤酌住春脚更彩局誰忺寶軫慵¶
學堦除拾取飛花嚼是多少春恨等閒吞却猛拍䦨干¶
歎命薄悔舊諾¶
　　前調(次周美/成韻)　　　　　　　　　方千里¶
<pb:KR4j0074_WYG_097-25b>¶
晩煙直池沼波痕皺碧年芳為花態柳情挼粉揉藍釀¶
春色繁華記上國曽識傾城妙客風流事聮句送鈎牋¶
綠綃紅遞書尺　行雲去無迹念暖響歌臺香霧瑶席¶
當時誰信盟言食知一嵗離聚幾多間阻人生如夢寄¶
堠驛况分散南北　悲惻萬愁積奈鸞鳯歡疎魚鴈音¶
寂天涯何處相思極但目斷芳草恨隨塞笛那堪庭院¶
更聽得夜雨滴¶
　　前調(漁父詞次/周美成韻)　　　　　　　　楊澤民¶
<pb:KR4j0074_WYG_097-26a>¶
翠竿直一葉扁舟漾碧澄江上幾度嘯日迎風怡怡釣¶
秋色漁鄉共水國都屬滄浪傲客煙波外風笠雨蓑纔¶
擲絲綸便千尺　飄然去無迹恣脚扣雙舷帆挂輕席¶
盈鈎香餌魚爭食更撥棹葭㟁放篙菱浦纔過新栅又¶
舊驛占江南江北　堪惻利名積算縱有豪華難比清¶
寂須知此樂天無極有一斗芳酒數聲横笛蘆花深夜¶
半醉裏任露滴¶
　　前調(次周美/成韻)　　　　　　　　　陳允平¶
<pb:KR4j0074_WYG_097-26b>¶
古堤直隔水輕盈颺碧東風路還是舞煙眠露年年自¶
春色紅塵徧京國留滯髙陽醉客斜陽外千縷翠條髣¶
髴流鶯度金尺　長亭半陳迹記曽繫征鞍頻䕶歌席¶
匆匆江上又寒食回首處應念舊曽攀折依然離恨徧¶
四驛倦遊尚南北　惻惻怨懷積漸楚榭寒收隋苑春¶
寂顰睂不盡相思極想人在何處倚樓横笛閒情似絮¶
更那聽夜雨滴¶
　　前調(贑上用/美成韻)　　　　　　　　　趙必&KR1859;¶
<pb:KR4j0074_WYG_097-27a>¶
畫欄直鬬飣千紅萬碧無端被怪雨狂風僽柳僝花禁¶
春色尋芳徧楚國誰識五陵俊客流水逺題葉無情鴈¶
足不來杳牋尺　浮生等萍迹纔卸却歸鞭坐未温席¶
匆匆還又京華食歎聚少離多漂零因甚江南逢梅望¶
寄驛美人&KR0006;天北　悲惻恨成積悵釵玉塵生猊金煙¶
寂綠楊芳草情何極偏嬾撥琵琶愁聽羌笛棃花院落¶
黄昏後珠淚滴¶
　　前調(送春/)　　　　　　　　　　劉辰翁¶
<pb:KR4j0074_WYG_097-27b>¶
送春去春去人間無路秋千外芳草連天誰遣風沙暗¶
南浦依依甚意緒漫憶海門飛絮亂鴉過斗轉城荒不¶
見來時試燈處　春去最誰苦但箭鴈沉邊梁燕無主¶
杜鵑聲裏長門暮想玉樹凋霜淚盤如露咸陽送客屢¶
回顧斜日未能渡　春去尚來否正江令恨别庾信愁¶
賦蘇堤盡日風和雨歎遊神故國花記前度人生流落¶
顧孺子共夜語¶
　　前調　　　　　　　　　　　　施　岳¶
<pb:KR4j0074_WYG_097-28a>¶
柳花白飛入青煙巷陌憑髙處愁鎖斷橋十里東風正¶
無力西湖路咫尺猶阻仙源信息傷心事還似去年中¶
酒懨懨度寒食　閒牎掩春寂但粉指留紅茸唾凝碧¶
歌塵不散蒙香澤念鸞孤金鏡鴈空瑶瑟芳時良夜盡¶
怨憶夢魂省難覓　鱗翼渺蹤跡縱羅帊親題錦字誰¶
識緘情欲寄重城隔又流水斜照倦簫殘笛樓臺相望¶
對暮色恨無極¶
　　前調　　　　　　　　　　　　彭履道¶
<pb:KR4j0074_WYG_097-28b>¶
章臺路西出重城幾歩秦樓曉花氣分明一霎空濛洗¶
髙樹行人半倚户飛去黄鸝自語秋千小不繫柳條惟¶
有輕陰約飛絮　鈿車暗相遇早拂拭紅巾初放鸚鵡¶
聞歌猶是淋鈴處喚鳴箏掩面倚壚呼酒東風重記舊¶
媚嫵報伊共歌舞　西去屢回顧漸客舎荒凉嘶馬先¶
駐玉關萬里知何許但倦擁荒澤𤓰洲難渡將軍垂老¶
望故國夜夢苦¶
　　前調(臨川寓/舎聞箏)　　　　　　　　　張　翥¶
<pb:KR4j0074_WYG_097-29a>¶
　晚風惡牆外楊花正落秋千罷人在𤨏窗猶怯春寒下¶
　簾幙多情倦繡作恰了棠棃半萼移金鴈應是自調盡¶
　寄深情與絃索　數聲白翎雀又歇指多時嬌甚彈錯¶
　新聲舊譜都忘却想紅香憔悴錦書遼邈匆匆前度見¶
　約畧甚如在天角　霧閣閉銀鑰奈夢斷行雲青鳥難¶
　托三生書記情縁薄記舊家歌舞那時行樂桃枝人面¶
　問酒家負舊約¶
　　　前調　　　　　　　　　　　　邵亨貞¶
<pb:KR4j0074_WYG_097-29b>¶
　暮天碧長是登臨望極松江上雲冷鴈稀立盡斜陽耿¶
　相憶凭欄起歎息人隔吳王故國年華晚煙水正深難¶
　折梅花寄寒驛　東風舊遊歴記草暗書簾苔滿吟屐¶
　無情征斾催離席嗟月墮寒影夜移清漏依稀曾向夢¶
　裏識恍疑見顔色　空惜鬢毛白恨莫趁金鞍猶誤塵¶
　跡何時弭棹蘓臺側共漉酒紗帽放歌瑶瑟春來䨇燕¶
　定否到舊巷陌¶
御選歴代詩餘巻九十七¶

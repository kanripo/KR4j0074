# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.799147
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷六十一目録
<pb:KR4j0074_WYG_061-1a>¶
　欽定四庫全書¶
御選歴代詩餘巻六十一目錄(起九十五字/至九十六字)¶
　　　滿庭芳(下/)¶
　　　　沈端節¶
　　　　方千里¶
　　　　楊澤民¶
　　　　黄昇¶
　　　　陳允平¶
<pb:KR4j0074_WYG_061-1b>¶
　　　　張炎¶
　　　　石孝友(三首/)¶
　　　　劉褒¶
　　　　何夢桂¶
　　　　李清照¶
　　　　僧兒¶
　　　　呉激¶
　　　　段克已¶
<pb:KR4j0074_WYG_061-2a>¶
　　　劉詵(二首/)¶
　　　張埜¶
　　　楊樵雲¶
　　　蒲道源¶
　　　劉基(二首/)¶
　　　瞿祐¶
　　　呉子孝(四首/)¶
　　　王慎中¶
<pb:KR4j0074_WYG_061-2b>¶
　　　商輅¶
　　　周用(二首/)¶
　　　董其昌¶
　　　陳繼儒¶
　　　呉宗達¶
　　　周世臣¶
　　　陳子龍¶
　　　沈麖(二首/)¶
<pb:KR4j0074_WYG_061-3a>¶
　　　韓智玥¶
　　　錢氏¶
　　　沈宜修¶
　　　陳㛃¶
　　前調(又一體/)¶
　　　無名氏¶
　　燭影揺紅(又一體/)¶
　　　周邦彦¶
<pb:KR4j0074_WYG_061-3b>¶
　　　廖世美¶
　　　趙長卿¶
　　　張掄¶
　　　呉億¶
　　　張鎡¶
　　　趙善扛¶
　　　髙觀國¶
　　　方岳¶
<pb:KR4j0074_WYG_061-4a>¶
　　　呉文英(六首/)¶
　　　張炎(二首/)¶
　　　孫惟信¶
　　　無名氏¶
　　　孫氏¶
　　　湘江妓¶
　　　袁易¶
　　天香(又一體/)¶
<pb:KR4j0074_WYG_061-4b>¶
　　　賀鑄¶
　　　呉文英(二首/)¶
　　　周密¶
　　　王沂孫¶
　　　李彭老¶
　　　王易簡¶
　　　馮應瑞¶
　　　唐藝孫¶
<pb:KR4j0074_WYG_061-5a>¶
　　　　吕同老¶
　　　　無名氏¶
　　　前調(又一體/)¶
　　　　景覃(二首/)¶
　¶
　¶
　¶
　¶
<pb:KR4j0074_WYG_061-5b>¶
　¶
　¶
　¶
　¶
　¶
　¶
　¶
御選歴代詩餘巻六十一目錄¶
#+PROPERTY: JUAN 卷六十一
<pb:KR4j0074_WYG_061-6a>¶
　欽定四庫全書¶
御選歴代詩餘巻六十一(九汁五字至/九十六字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　滿庭芳(下/)¶
　　　滿庭芳　　　　　　　　　　　沈端節¶
　霧薄隂輕林深煙煖海棠特地開遲風光絶豔獨自殿¶
　芳時須信東君主意花神㑹别有㸔持羣英外嫣然一¶
<pb:KR4j0074_WYG_061-6b>¶
　笑富貴出天姿　日長春睡足粉香撲撲酒暈微微明¶
　皇當日稱許最相宜妃子扶来半醉宫妝澹不埽蛾眉¶
　偏憐處流鶯驚繞金彈拂叢飛¶
　　　前調(次周美/成韻)　　　　　　　　　方千里¶
　山色澄秋水光融日浮萍飄碎還圓數行征鴈分破白¶
　鷗煙髙下回塘暗谷冩幽思終日濺濺閒凝望殘霞暝¶
　靄何處一漁船　江南思舊隠筠軒野逕茅舍疎椽慣¶
　攜壺花下敧帽風前想像淵明舊節琴中趣何必疎絃¶
<pb:KR4j0074_WYG_061-7a>¶
歸歟計不將五斗輸與北牎眠¶
　　前調(次周美/成韻)　　　　　　　　　楊澤民¶
春過園林雨餘池沼嫩荷㸃㸃青圓晝長人静芳樹欲¶
生煙一徑幽通邃竹松風潄石齒濺濺平生志功名未¶
就先覔五湖船　不如歸去好良田二頃茅舍三椽任¶
髙歌月下痛飲花前果解忘情寄意又何在頻撫無絃¶
煙波友扁舟過我相伴白鷗眠¶
　　前調　　　　　　　　　　　　黄　昇¶
<pb:KR4j0074_WYG_061-7b>¶
草朩生春樓臺不夜團團月上雲霄太平官府民物共¶
逍遥指㸃江梅一笑㡬番負兩嫩風嬌今年好花邊把¶
酒歌舞醉元宵　風流賢太守青雲志氣玉樹丰標是¶
神仙班裏舊日王喬出奉板輿行樂金蓮照十里笙簫¶
收燈後看看丹詔催入聖明朝¶
　　前調(次周美/成韻)　　　　　　　　　陳允平¶
槐影連雲竹光團露小荷新綠浮圓簟紋如浪綃帳碧¶
籠煙迴合溪橋一曲初雨過流水濺濺䦨干外沙鷗野¶
<pb:KR4j0074_WYG_061-8a>¶
鳥飛過釣魚船　浮生同幻境眼空四海蹟寄三椽但¶
隨天休問我後誰前要識淵明琴趣真真意都在無絃¶
薫風裏綸巾羽扇一枕北牎眠¶
　　前調(小春/)　　　　　　　　　　張　炎¶
晴皎霜花曉鎔冰羽開簾覺道寒輕臥聞啼鳥生意又¶
園林閒了凄凉賦筆便而今不聽秋聲消凝處一枝借¶
煖終是未多情　陽和能㡬許尋紅探粉也恁忺人笑¶
鄰娃癡小料理花鈴却怕驚回睡蝶恐和他草夢都醒¶
<pb:KR4j0074_WYG_061-8b>¶
還知否能消㡬日風雪㶚橋深¶
　　前調(次范倅憶/洛陽梅)　　　　　　　　石孝友¶
蘭畹霜濃栁溪冰咽春光先到江梅瘦枝疎萼特地破¶
寒開勾引天涯舊恨雙眉鎻九曲腸回空銷黯故園何¶
在風月浸長淮　當年吟賞處醉仙頽倒飛屑成堆怎¶
奈向而今雨誤雲乖萬里難憑驛使那堪對别館離杯¶
誰知道洛陽詩老還有夢魂来¶
　　前調　　　　　　　　　　　　石孝友¶
<pb:KR4j0074_WYG_061-9a>¶
瘦頰凝酥殘妝㺯酒相逢一笑東風並肩攜手差落可¶
憐紅疑是回心院裏埋醉首吐作芳叢無端處雄蜂雌¶
蝶相美兩情通　一從攀折後漢皋珮失銅雀春空想¶
桃葉桃根此恨能同多謝金鑾舊客收拾在芸閣籤中¶
還知否竊香傅粉輸與蠧書蟲¶
　　前調(寄别/)　　　　　　　　　　石孝友¶
修竹挼藍梅山聳翠小小佳處西安從来聞說今日逺¶
来看便好求田問舍耳溪澗目飽林巒爭知道塵縁未¶
<pb:KR4j0074_WYG_061-9b>¶
了無計與盤桓　小蠻應念處絃孤么鳯鏡掩離鸞愁¶
再見多情素日閒閒早晩扁舟兩槳驚翠枕雲巘風湍¶
從前去殷勤細數細數萬重灘¶
　　前調　　　　　　　　　　　　劉　褒¶
栁裊金絲棃鋪香雪一年春事方中燭前乍見花豔覺¶
羞紅枕臂香痕未落舟横㟁作計匆匆明朝去暮天平¶
水雙槳碧雲東　隔籬歌一闋琵琶聲斷燕子樓空歎¶
陽臺夢杳行雨無蹤後㑹芙蕖未老從今去日望歸鴻¶
<pb:KR4j0074_WYG_061-10a>¶
愁如織斷腸啼鴂多事訴春風¶
　　前調　　　　　　　　　　　　何夢桂¶
燕子芹乾龍孫籜老綠隂深鎻林塘午風庭院人試薄¶
羅裳數盡落紅飛絮摘青梅煑酒初嘗重門静一簾踈¶
雨消盡水沉香　把當年團扇恩情猶在未是相忘笑¶
山翁鬢髪早巳蒼蒼說與乗鸞綵女看世間多少炎凉¶
更休怨百年一夢且共醉霞觴¶
　　前調(殘梅/)　　　　　　　　(宋媛/)李清照¶
<pb:KR4j0074_WYG_061-10b>¶
小閣藏春閒牎鎻晝畫堂無限深幽篆香燒盡日影下¶
簾鈎手種江梅漸好又何必臨水登樓無人到寂寥恰¶
似何遜在揚州　從来知韻勝難禁雨藉不耐風揉更¶
誰家横笛吹動濃愁莫恨香消玉減須信道埽跡情留¶
難言處良宵澹月踈影尚風流¶
　　前調　　　　　　　　　　(宋妓/)僧　兒¶
團菊包金叢蘭減翠畫成秋暮風煙使君歸去千里倍¶
澘然兩度朱旛鴈水全勝得陶侃當年如何見一時盛¶
<pb:KR4j0074_WYG_061-11a>¶
事都在送行篇　愁煩梳洗嬾尋思陪宴花月湖邊有¶
多少風流往事縈牽聞道霓旌羽駕看看是玉局神仙¶
應相許衝雲披霧一到洞中天¶
　　前調　　　　　　　　　　　　呉　激¶
誰挽銀河青冥都洗故教獨歩蒼蟾露華仙掌清淚向¶
人霑畫棟秋風嫋嫋飄桂子時入踈簾冰壺裏雲衣霧¶
鬢掬水㺯春纖　厭厭成勝賞銀槃撥汞寳鑑披匳待¶
不放楸梧影轉西簷坐上淋漓醉墨人人看老子掀髯¶
<pb:KR4j0074_WYG_061-11b>¶
明年㑹清光未減白髮也休添¶
　　前調(山居/偶成)　　　　　　　　　　段克已¶
歸去来兮吾家何在結茅水際林邊自無人到門設不¶
須闗蠻觸攻爭蝸角榮枯事不到尊前應堪歎清溪流¶
水東去㡬時還　此身何處著縱教容與魚鴈之間算¶
躬耕隴畝在我無難便把鋤頭為枕眠芳草醉夢長安¶
煙波客新来有約要買釣魚竿¶
　　前調(新萍/二首)　　　　　　　　　　劉　詵¶
<pb:KR4j0074_WYG_061-12a>¶
碧唾成花翠璣浮霧水邊裙影知誰半溝未合脂水過¶
生肥小扇迎風試拂翩翩去還復差池憑䦨處怕伊貪¶
見見了却忘歸　橋西青不住乳鴛行破一瞬淪漪看¶
踈如有恨密似相依元是情根種得更千古欲盡何時¶
重相約章臺春膩還上最髙枝¶
　　前調　　　　　　　　　　　　劉　詵¶
宫鳥西飛楊花北去春風飄向伊誰盈盈小小輕薄不¶
堪肥天付風流到骨消不盡流落清池誰知道踏歌朝¶
<pb:KR4j0074_WYG_061-12b>¶
暮癡絶待渠歸　愔愔春似酒日痕生紺裙色明漪笑¶
東家西沼到處依依同是東風種得獨無據飄泊年時¶
青梅落水光簾影小翠立横枝¶
　　前調(夏日飲王/氏園亭)　　　　　　　　張　埜¶
珠箔含風𤨏牎凝霧栁溪别是仙鄉一枝絶豔嫋嫋動¶
波光消盡人間煩暑冰紈膩玉骨生凉腸應斷清商一¶
曲餘韻惹蕖香　幽情還解否冰蓮心合碧藕絲長要¶
滿斟芳醑親舉荷香耳畔向人微道便為儂一醉何妨¶
<pb:KR4j0074_WYG_061-13a>¶
歸来晩新愁㡬許山雨夜浪浪¶
　　前調(影/)　　　　　　　　　　　楊樵雲¶
只道空煙又疑流水依依却似行雲了然相對又似夢¶
紛紜半面春風圖畫黄金在難鑄昭君溪橋斷梅花晴¶
雪端的白三分　真真難唤醒三年抽藕織得榴裙甚¶
徘徊窺鏡交翼鸞文一片飛花来去并刀快翦取晴紋¶
無情處分明著眼強半滿春醺¶
　　前調　　　　　　　　　　　　蒲道源¶
<pb:KR4j0074_WYG_061-13b>¶
長憶當年讀書牎下嵗寒留看孤芳廵簷索笑重到更¶
徬徨梅隠先生何在清江外新構茅堂人應道攀枝齅¶
蕊那得救饑腸　多情餘習氣芒鞵竹杖未忍相忘但¶
年年依舊踈影幽香好是春風近也猶記得吟遶昏黄¶
開尊飲參横斗轉同醉臥花傍¶
　　前調(夀石/末公)　　　　　　　　　　劉　基¶
嶽氣鍾嵩星精降昴五雲光映麟書綠明紅媚風暖日¶
長初金翿斜開洞府羣仙擁翠佩瓊裾收拾盡乾坤清¶
<pb:KR4j0074_WYG_061-14a>¶
淑為瑞在扶輿　文韜兼武略南陽諸葛東海穰苴有¶
貔虎龍蛇深䕶儲胥制勝不妨談笑鶯聲裏旗影徐徐¶
行看取非熊應兆沙路輾高車¶
　　前調(清明/)　　　　　　　　　　劉　基¶
積雨沉春昏煙酣晝不知還又清明榆錢栁絮相逐鬬¶
輕盈芳徑莓苔漸滿青蘋與白芷俱生踈籬畔海棠間¶
竹有箇鵓鳩鳴　寛心應是酒酒衝愁陣强似竒兵愛¶
星星白髮知我平生底用登樓看鏡誤身世只是虛名¶
<pb:KR4j0074_WYG_061-14b>¶
空凝佇落花如雪雲霧鎻高城¶
　　前調(西湖/秋泛)　　　　　　　　　　瞿　祐¶
露葦催黄煙蒲駐綠水光山色相連紅衣落盡辜負採¶
蓮船㸃檢六橋楊栁但㡬箇抱葉殘蟬秋容晚雲寒鴈¶
背風冷鷺鷥肩　華筵容易散愁添酒量病減詩顛况¶
情懐冷澹漸入中年埽退舞裙歌扇盡付與一枕髙眠¶
清閒好脫巾露髮仰面看青天¶
　　前調(望月/東樓)　　　　　　　　　　呉子孝¶
<pb:KR4j0074_WYG_061-15a>¶
午酒纔醒寒蟾乍皎有情偏照髙樓霜飛瓊砌倚檻縱¶
吟眸碧宇瑩然玉映金波溢千里雲收神瀟灑桂孤兔¶
冷相對舊貂裘　清虛新境界冰壺銀海身在瀛洲夜¶
漸深忽聞鶴唳林丘空自凝情逺憶江湖上誰抱閒愁¶
試翹首鬱藍宫闕拂袖馭風遊¶
　　前調　　　　　　　　　　　　呉子孝¶
緑沼波平朱䦨雨歇清冰繞座無炎晝長人静香鴨燼¶
頻添金盌藕絲初雪人如玉素手纖纖怕花前流鶯窺¶
<pb:KR4j0074_WYG_061-15b>¶
見垂下水晶簾　碧梧隂乍轉黄庭寫罷犀管休拈荷¶
珠散薰風漸入危檐堪愛滿堂凉甚無一事睡思方甜¶
鮫綃薄琉瓈簟冷驚起看新蟾¶
　　前調(春日遊支硎/天池諸山)　　　　　　　呉子孝¶
宿雨平沙輕風野渡堪憐綠滿汀洲支硎山畔碧栁映¶
朱樓水上花枝如錦飛紅碎散逐輕鷗晴雲暖鼓笳絃¶
管来往漾蘭舟　一年春最好家家園圃處處歌謳向¶
曲巗深谷鳥語清柔輿外青山窈窕天池淨林石偏幽¶
<pb:KR4j0074_WYG_061-16a>¶
旁人笑謫仙老矣猶似舊風流¶
　　前調　　　　　　　　　　　　呉子孝¶
松暗隆池花飛謝巘南峰十里逶迤溪流曲曲清瑩映¶
鬚眉陡暖單衣初試斜陽外細雨離離深林過又躋髙¶
嶺雲墮竹橋危　遨遊終日醉一春好景山寺江湄喜¶
青梅滿塢紫笋盈籬撲面楊花不斷剛復見燕子差池¶
請君看麟袍纒玉何似老無羈¶
　　前調(小院/芙蓉)　　　　　　　　　　王慎中¶
<pb:KR4j0074_WYG_061-16b>¶
啼鴂新聲羣芳乍歇有誰獨殿秋容娟娟靚好一種朩¶
芙蓉色濯瑶華發秀金風勁真態偏濃柴門閉蕭閒寂¶
寞幽意對芳叢　紛紛池館地遮蹊倚徑笑日披風醉¶
心與睡眼觸汙仙丰幸是幽人傳得托根喜在此庭中¶
多情處酬將麗藻不在倒金鍾¶
　　前調(花朝/)　　　　　　　　　　商　輅¶
鶴徑寒煙燕巢華露小牎夜雨新晴竹欄苔砌寂寂㸃¶
芳春屈指春光已半徒翹首千里闗城雲横處蠻笙戌¶
<pb:KR4j0074_WYG_061-17a>¶
角隠隠雜啼鶯　放衙人乍散琴抛案牘酒載郊坰身¶
世風前絮更欲何憑十載邯鄲古道枕中事暗裏魂驚¶
車茵軟儘容酩酊杜宇任多情¶
　　前調　　　　　　　　　　　　周　用¶
嘉樹含風踈簾映雨端陽景物依然故園何處雲白五¶
湖邊記得舊年今日三江上萬玉亭前人晏起翠蒲綠¶
醑旗鼓競龍船　今年逢此日孤篷四海翹首鈞天正¶
西郊卜雨東魯移泉為問九農德業從呉楚直抵齊燕¶
<pb:KR4j0074_WYG_061-17b>¶
煩太史一篇周頌再紀屢豐年¶
　　前調(壽言/之弟)　　　　　　　　　　周　用¶
日麗瑶京風和錦里平安兩字頻傳别来明月三十六¶
迴圓恰是禁煙時候清溪上華萼堂前香霧醒緋桃翠¶
栁妝㸃豔陽天　年年逢此日輕羅初試佳句新編有¶
兒孫黄巻家世青氊待紀熙朝盛事耆英㑹滿座名賢¶
且相約百三十嵗再數甲辰年¶
　　前調　　　　　　　　　　　　董其昌¶
<pb:KR4j0074_WYG_061-18a>¶
宿雨初收曉煙未泮散雲都逐飛龍文君翠黛一霎變¶
顰容多少風鬟霧鬢青螺髻飄墮空濛頻騁望征帆滅¶
處逺靄與俱窮　古今来畫手誰如莊叟筆底描風有¶
江南一派北苑南宫我亦煙霞骨相閒㸃染懞懂難工¶
但記取維摩詰語山色有無中¶
　　前調(邨莊/)　　　　　　　　　　陳繼儒¶
五鹿山邊晉文投塊至今漳水依然使君住此花朩已¶
多年妝㸃亭臺橋道長消受夜月秋煙莊前後赤城綠¶
<pb:KR4j0074_WYG_061-18b>¶
野塲圃又鈎連　斜陽新雨外蘋青菱熟鷺醉鷗眠忽¶
邨墟牧唱野外鐘傳一片風光似畫界不定江北江南¶
相隨去筆牀茶竈同上釣魚船¶
　　前調　　　　　　　　　　　　呉宗達¶
蕉長青箋筍抽斑管悶懐欲寫無多天公聽啓可否竟¶
如何小構數椽茆屋須傍取千頃澄波扁舟繫酒筒茶¶
竈隨意泊煙蘿　心知三兩客朝朝暮暮百徧相過且¶
醉醒任量雅謔狂歌風雨不妨閉户凭欄處嫩蕊柔柯¶
<pb:KR4j0074_WYG_061-19a>¶
沉吟乆才情標格千載憶東坡¶
　　前調(寒食/)　　　　　　　　　　周世臣¶
燕子銜泥子規啼血垂楊隔㟁煙晴曉風狂舞吹徧杏¶
花零乍暖乍寒時節芳堤上踏草尋青秦樓内珠簾半¶
捲鴈柱兩三聲　閉門看驟雨金鞭玉勒未過旗亭正¶
籬屏織錦春水盈盈問道今朝寒食桐隂下無數飛英¶
行人望天涯路杳何處是歸程¶
　　前調(和少游/送别)　　　　　　　　　陳子龍¶
<pb:KR4j0074_WYG_061-19b>¶
紫燕翻風青梅帶雨共尋芳草啼痕明知此㑹不得乆¶
殷勤約略别離時候綠楊外多少銷魂纔提起淚盈紅¶
袖未說兩三分　紛紛從去後痩消玉鏡寛損羅裙念¶
飄零何處煙水相聞欲夢故人憔悴依稀只隔楚山雲¶
無過是怨花傷栁一様怕黄昏¶
　　前調(嵗暮過西/村王叔逺)　　　　　　　　沈　麖¶
嵗暮偷閒殘冬訪道隔溪扶過危橋癡情嬾骨傲俗自¶
逍遥邨北邨南景况完鄉社鄰父招邀真閒甚開門汲¶
<pb:KR4j0074_WYG_061-20a>¶
水淺灌美人蕉　客来山犬吠不通名姓直入書巢笑¶
吟吟握手木榻相勞綠淨幽光牎几知交者野牧漁樵¶
無今古清談一席爾我共蕭騷¶
　　前調(落花/)　　　　　　　　　　沈　麖¶
春老園林雨餘庭院偏惹蝶駭鶯猜蔫紅皺白狼藉滿¶
蒼苔正是愁腸欲斷珠箔外㸃㸃飄来分明似身輕飛¶
燕扶下碧雲臺　當初珍重意金錢競買玉砌新栽更¶
翠屏遮䕶疊鼔催開誰道天機繡錦都化作紫陌塵埃¶
<pb:KR4j0074_WYG_061-20b>¶
紗牎裏有人憐惜無語托香腮¶
　　前調(秋懐/)　　　　　　　　(明媛/)韓智玥¶
勁葦傳霜殘荷貌雨白雲隨處安排文心兵氣入夢緫¶
成灰玉翦翻風燕子還消得㡬徧徘徊空惆悵五陵狂¶
客殘病帶秋来　風篁如碎鐡山嬌樹綺池絢霞裁更¶
北牎深處蕉影容堦叢桂愁闗異代誰招隠花落花開¶
孤吟罷一雙藕履常遶碧䦨廻¶
　　前調　　　　　　　　　　(明媛/)錢　氏¶
<pb:KR4j0074_WYG_061-21a>¶
古樹隂濃新篁翠淺乍隂過雨俄晴方塘對㟁留得小¶
紅英消受茶芽蕨筍髹几淨雲母輕明薫風至釣絲揺¶
曳無處立蜻蜓　喜灌園君志辟纑吾職兩意相并把¶
當前小景直擬蓬瀛怎便芳塵盡謝長無事心境雙清¶
家園好藕花如錦波面想盈盈¶
　　前調(七夕/)　　　　　　　　(明媛/)沈宜修¶
玉樹香浮金波彩泛細風輕送雲行橋邊烏鵲千古說¶
多情何事歡娯易散空悵望玉鏡銀屏堪憐處年年芳¶
<pb:KR4j0074_WYG_061-21b>¶
草青黛鎻秋横　盈盈増悵望更更漏㸃處處雞聲看¶
踈星漸曉珠露飛英腸斷鮫綃帊上休回首枉自魂驚¶
還須問長河渺渺流向㡬時平¶
　　前調　　　　　　　　　　(明媛/)陳　㛃¶
湛碧池塘空青户院清霜又已深秋遶籬香韻黄菊伴¶
人幽怪是重陽佳節凭䦨處吹帽風稠思前古淵明此¶
際淡漠㡬曽愁　江山無異感悲深語澀志壯身柔惟¶
圗書經巻夙社新修憶昔雲鬟藕服菱鏡裏未展眉頭¶
<pb:KR4j0074_WYG_061-22a>¶
時暮矣數聲哀鴈葉落滿沙洲¶
　　前調(又一/體)　　　　　　　　　　無名氏¶
風急霜濃天低雲澹過来孤鴈聲切鴈兒且住略聽自¶
家說你為離羣到此我共箇人人才别松江㟁黄蘆叢¶
裏天更待飛雪　聲聲腸欲斷和我也㸃㸃珠成血這¶
一江流水流也嗚咽告你髙飛逺舉前程事永無磨折¶
休煩惱飄零散聚終有見時節¶
　燭影揺紅¶
<pb:KR4j0074_WYG_061-22b>¶
　　(又一體雙調九十六/字一名玉珥度金環)¶
　　燭影揺紅　　　　　　　　　　周邦彦¶
香臉輕勻黛眉巧畫宫妝淺風流天付與精神全在嬌¶
波轉早是縈心可慣更那堪頻頻顧盼㡬回得見見了¶
還休爭如不見　燭影揺紅夜䦨飲散春宵短當時誰¶
解唱陽闗離恨天涯逺無奈雲收雨散凭欄干東風淚¶
眼海棠開後燕子来時黄昏庭院¶
　　前調(安陸浮/雲樓)　　　　　　　　　廖世美¶
<pb:KR4j0074_WYG_061-23a>¶
靄靄春空畫樓森聳陵雲渚紫薇登覽最闗情絶妙誇¶
能賦惆悵相思遲暮記當日朱䦨共語塞鴻難問㟁栁¶
何窮别愁紛絮　催促年光舊来流水知何處斷腸何¶
必更殘陽極目傷平楚晚霽波聲帶雨悄無人舟横野¶
渡數峰江上芳草天涯參差煙樹¶
　　前調(深春/)　　　　　　　　　　趙長卿¶
梅雪飄香杏花開豔燃春晝銅駝煙澹曉風輕揺曳青¶
青栁海燕歸来未乆向雕梁初成對偶日長人困緑水¶
<pb:KR4j0074_WYG_061-23b>¶
池塘清明時候　簾幙低垂麝煤煙噴黄金獸天涯人¶
去杳無憑不念東陽痩眉上新愁壓舊要消遣除非殢¶
酒酒醒人静月滿南樓相思還又¶
　　前調(上元/有懐)　　　　　　　　　　張　掄¶
雙闕中天鳯樓十二春寒淺去年元夜奉宸遊曽侍瑶¶
池宴玉殿珠簾晝捲擁羣仙蓬壺閬苑五雲深處萬燭¶
光中掲天絲管　馳隙流年恍如一瞬星霜换今宵誰¶
伴泣青衫回首長安逺可是塵縁未斷漫惆悵華胥夢¶
<pb:KR4j0074_WYG_061-24a>¶
短滿懐幽恨數㸃寒燈㡬聲歸鴈¶
　　前調(元夕/)　　　　　　　　　　呉　億¶
樓雪初消麗譙吹罷蘆笳晚使君千炬起班春歌吹香¶
風暖十里珠簾盡捲人正在蓬壺閬苑賣薪買酒立馬¶
傳觴昇平重見　誰識鼇頭去年曽侍傳柑宴至今衣¶
袖帶天香行處氤氲滿已是春宵苦短更莫遣歡遊意¶
嬾細聽歸路璧月光中玉簫聲逺¶
　　前調(燈夕玉照堂/梅花正開)　　　　　　　張　鎡¶
<pb:KR4j0074_WYG_061-24b>¶
宿雨初乾舞梢煙痩金絲裊嫩雲扶日做新晴舊碧尋¶
芳草幽徑蘭芽尚小怪今年春歸太早栁塘花院萬朶¶
紅蓮一宵開了　梅雪翻空忍教空對東風老粉團香¶
障擁詩仙戰退春寒峭現樂歌彈鬧曉宴親賓團欒同¶
笑醉歸時候月過珠樓參横蓬島¶
　　前調(盱江/有懐)　　　　　　　　　　趙善扛¶
桃李牆頭向人却似他年意舞絲千丈颺晴光駘蕩春¶
無際花氣薫然自醉傍垂楊行行緩轡倦遊無奈回首¶
<pb:KR4j0074_WYG_061-25a>¶
雲山歸期猶未　玉鎻樓空鳥啼花外東風起少年恩¶
怨付波流臨望朱䦨倚冉冉塵生客袂對尊前髙情暫¶
寄洞天一笑仙馭乗空姑峰凝翠¶
　　前調　　　　　　　　　　　　髙觀國¶
别浦潮平逺邨帆落煙江冷征鴻相唤著行飛不耐霜¶
風緊雪意垂垂未定正慘慘雲横踈影酒醒情緒日晚¶
登臨淒凉誰問　行樂京華軟紅不斷香塵噴試將心¶
事卜歸期終是無憑準寥落年華將盡誤玉人髙樓凝¶
<pb:KR4j0074_WYG_061-25b>¶
恨第一休負西子湖邊江梅春信¶
　　前調(立春日柬/髙内翰)　　　　　　　　方　岳¶
輦路融晴宫雲逗曉青旂報梅邊香沁綵仗寒初信花¶
風到笑語誰家簾幙鏤冰絲紅紛綠鬧髻横玉燕鬢顫¶
瓊幡不知能掉　看見春来麴塵微漲催蘭櫂嬌黄拂¶
掠上柔條等得鶯眠覺引出千花萬草喜攙先椒盤竹¶
爆問誰天上瑶帖初供玉堂歸儤¶
　　前調(夀嗣/榮王)　　　　　　　　　　呉文英¶
<pb:KR4j0074_WYG_061-26a>¶
天桂飛香御花簇座千秋宴笑從王母摘仙桃瓊醴雙¶
金盞掌上龍珠照眼映羅圖星暉海爛浮槎逺到水淺¶
蓬萊秋明河漢　寳月將弦晩鈎斜挂西簾捲未須十¶
日便中秋爭看清光滿淨洗紅塵障面賀朝霖催班正¶
殿喜回天上紫府開筵瑶池宣勸¶
　　前調(賦得清縣/圃古紅梅)　　　　　　　　呉文英¶
莓鎻虹梁稽山祠下當時見横斜無分照溪光蛛網空¶
凝徧姑射青春對面駕飛虯羅浮路逺千年春在新月¶
<pb:KR4j0074_WYG_061-26b>¶
苔池黄昏山館　花滿河陽為君羞褪晨妝蒨雲根直¶
下是銀河客老秋槎變雨外紅鉛洗斷又晴霞驚飛暮¶
管倚䦨只怕㺯水鱗生乗東風便¶
　　前調(元夕/微雨)　　　　　　　　　　呉文英¶
碧澹山姿暮寒愁沁歌眉淺障泥南陌潤輕酥燈火深¶
深院入夜笙歌漸暖綵旗翻宜男舞徧恣遊不怕素韤¶
塵生行裙紅濺　銀燭籠紗翠屏不照殘梅怨洗妝清¶
靨濕春風宜帶啼痕看楚夢留情未散素蛾愁天長信¶
<pb:KR4j0074_WYG_061-27a>¶
逺曉牎移枕酒困香殘春隂簾捲¶
　　前調(越上霖/雨應禱)　　　　　　　　　呉文英¶
秋入燈花夜深簷影琵琶語越娥青鏡洗紅埃山鬬秦¶
眉嫵相間金茸翠畝認城隂春耕舊處晩舂相應新稲¶
炊香踈煙林莽　清磬風前海沉宿裊芙蓉炷阿香秋¶
夢起嬌啼玉女傳幽素人駕海槎未渡試梧桐聊分宴¶
俎採菱别調留取蓬萊霎時雲住¶
　　前調　　　　　　　　　　　　呉文英¶
<pb:KR4j0074_WYG_061-27b>¶
飛蓋西園晩秋恰勝春天氣霜花開盡錦屏空紅葉新¶
裝綴時放清杯泛水暗凄凉東風舊事夜吟不就松影¶
䦨干月籠寒翠　莫唱陽闗但憑綵袖歌千嵗秋星入¶
夢隔明朝十載呉宫㑹一棹回潮渡葦正西牎燈花報¶
喜桞蠻櫻素試酒爭憐不教不醉¶
　　前調(荷塘生日留/京賦以寄意)　　　　　　　呉文英¶
西子西湖賦情㑹載鴟夷棹斷橋直去是孤山應為梅¶
花到㡬度吟昏醉曉背東風偷閒鬭草亂鴉啼後解珮¶
<pb:KR4j0074_WYG_061-28a>¶
歸来春懐多少　千里嬋娟茂陵今夜同清照櫻脂茸¶
唾聽吟詩爭似還家好昵昵西牎語笑鳯雲深瓊簫縹¶
緲願春如舊栁帶同心花枝壓帽¶
　　前調　　　　　　　　　　　　張　炎¶
舟檥鷗波訪鄰尋里愁都散老来猶是栁風流先露看¶
花眼閒把花枝細揀笑盈盈和香待翦也應回首紫曲¶
門荒當年遊慣　簫鼓黄昏動人心處情無限錦街不¶
甚月明多早已驕塵滿纔過風柔夜暖漸迤邐芳程遞¶
<pb:KR4j0074_WYG_061-28b>¶
䟎向西湖去那里人家依然鶯燕¶
　　前調(隔牎/聞歌)　　　　　　　　　　張　炎¶
園苑深沉趁香隨粉都行徧隔牎花氣暖扶春只許鶯¶
鶯占燭燄晴烘醉臉想東鄰偷窺笑眼欲尋無處暗拍¶
新聲銀屏斜掩　一片雲閒那知顧曲周郎怨看花猶¶
自未分明畢竟何時見已信仙縁較淺漫凝思風簾倒¶
捲出門一笑月落江横數峰天逺¶
　　前調(牡丹/)　　　　　　　　　　孫惟信¶
<pb:KR4j0074_WYG_061-29a>¶
一朶鞓紅寳叙壓髻東風溜年時也是牡丹時相見花¶
邊酒初試夾紗半袖與花枝盈盈鬭秀對花臨景為景¶
牽情因花感舊　題葉無憑曲溝流水空回首夢雲不¶
到小山屏真箇歡難偶别後知他安否軟紅街清明還¶
又絮飛春盡天逺書沉日長人痩¶
　　前調　　　　　　　　　　　　無名氏¶
㸃㸃飛香見梅知道春心透怕寒不捲玉樓簾羞與花¶
同痩手撚青枝頻齅誚冷落薔薇金斗翻驚綠鬢不似¶
<pb:KR4j0074_WYG_061-29b>¶
芳姿年年依舊　纔破凝酥滿園桃李看看又江南幽¶
夢了無痕啼暈殘襟袖鴛被有誰温繡怎敢更十分殢¶
酒伴君獨自㡬箇黄昏月明時候¶
　　前調　　　　　　　　　　(宋媛/)孫　氏¶
乳燕穿簾亂鶯啼樹清明近隔簾時度栁花飛猶覺寒¶
成陣長記眉峰偷隠臉桃紅猶藏酒暈背人微笑半嚲¶
鸞釵輕籠蟬鬢　别乆啼多眼應不似當時俊滿園珠¶
翠逗春嬌没箇他風韻若見賓鴻試問待相將綵箋寄¶
<pb:KR4j0074_WYG_061-30a>¶
恨㡬時得見鬬草歸来雙鴛微潤¶
　　前調(侑舒/信道)　　　　　　　　　　湘江妓¶
綠淨湖光淺寒先到芙蓉島謝池幽夢屬才郎㡬度生¶
春草塵世多情易老更那堪秋風嫋嫋晩来羞對香芷¶
汀洲枯荷池沼　恨鎻横波逺山淺黛無心埽湘江人¶
去歎無依此意從誰表喜趁良宵月皎况難逢人間兩¶
好莫辭沉醉醉入屏山呉歌天曉¶
　　前調　　　　　　　　　　　　袁　易¶
<pb:KR4j0074_WYG_061-30b>¶
日日春隂瑞香亭畔寒成陣鳯鞾頻誤踏青期寂寞牆¶
隂冷翠被堆牀未整睡初酣風篁唤醒㡬多心緒鵲語¶
難憑燈花無準　得酒澆愁舊愁不去添新病呉綾題¶
滿斷腸詞歌罷何人聽寳篆香消晝永裊餘煙蕭蕭鬢¶
影出門長嘯白露䨇飛清江千頃¶
　天香¶
　　(又一體雙調/九十六字)¶
　　天香　　　　　　　　　　　　賀　鑄¶
<pb:KR4j0074_WYG_061-31a>¶
煙絡横林山沉逺照邐迤黄昏鐘鼔燭映簾櫳蛩催機¶
杼共惹清秋風露不眠思婦齊應和㡬聲砧杵驚動天¶
涯倦客駸駸嵗華行暮　當年酒狂自負謂東君以春¶
相付流浪征驂北道客檣南浦幽恨無人晤語賴明月¶
曽知舊遊處好伴雲来還將夢去¶
　　前調　　　　　　　　　　　　呉文英¶
蟬葉黏霜蠅苞綴凍生香逺帶風峭嶺上寒多溪頭月¶
冷北枝痩南枝小玉奴有姊先占立牆隂春早初試宫¶
<pb:KR4j0074_WYG_061-31b>¶
黄澹薄偷分壽陽纖巧　銀燭淚深未曉酒鍾慳貯愁¶
多少記得短亭歸馬暮衙蜂鬧豆䓻釵梁恨裊但悵望¶
天涯嵗華老逺信難封呉雲鴈杳¶
　　前調(龍涎/香)　　　　　　　　　　呉文英¶
珠絡玲瓏羅囊閒鬬酥懐暖麝相倚百和花鬚十分風¶
韻半襲鳯箱重綺茜帷四角慵未結流蘇春睡熏度紅¶
薇院落煙銷畫屏沉水　温泉絳綃乍試露華侵透肌¶
蘭泚漫省淺溪月夜暗浮花氣荀令如今老矣但未識¶
<pb:KR4j0074_WYG_061-32a>¶
韓郎舊風味逺寄相思餘醺夢裏¶
　　前調(龍涎/香)　　　　　　　　　　周　密¶
碧腦浮冰紅薇染露驪宫玉唾誰搗麝月雙心鳯雲百¶
和寳釧珮環爭巧濃熏淺炷疑醉度千花春曉金餅著¶
衣餘潤銀葉透簾微裊　素被瓊篝夜悄酒初醒翠屏¶
深窈一縷舊情空趁斷煙飛繞羅袖餘馨漸少悵朱閣¶
凄凉夢難到誰念韓郎清愁漸老¶
　　前調(龍涎/香)　　　　　　　　　　王沂孫¶
<pb:KR4j0074_WYG_061-32b>¶
孤嶠蟠烟層濤蛻月驪宫夜採鉛水訊逺槎風夢深薇¶
露化作斷魂心字紅甆候火還乍識冰環玉指一縷縈¶
簾翠影依稀海天雲氣　㡬回殢嬌半醉翦春燈夜寒¶
花碎更好故溪飛雪小牎深閉荀令如今顦顇緫忘却¶
尊前舊風味漫惜餘熏空篝素被¶
　　前調(龍涎/香)　　　　　　　　　　李彭老¶
搗麝成塵熏薇注露風酣百和花氣品重雲頭葉翻蕉¶
様共說内家新製波浮海沫誰唤覺鮫人春睡清潤俱¶
<pb:KR4j0074_WYG_061-33a>¶
饒片腦芬馡半是沉水　相逢酒邊雨外火初温翠爐¶
煙細不似寳珠金縷領巾紅墜荀令如今顦顇消未盡¶
當時愛香意燼煖燈寒秋聲素被¶
　　前調(龍涎/香)　　　　　　　　　　王易簡¶
煙嶠收痕雲沙擁沫孤槎萬里春聚䗶杵冰塵水研花¶
片帶得海山風露纖痕透曉銀鏤小初浮一縷重翦紗¶
牎暗燭深垂繡簾微雨　餘馨惱人最苦染羅衣少年¶
情緒謾省珮珠曽解蕙羞蘭妒好是芳鈿翠嫵恨素被¶
<pb:KR4j0074_WYG_061-33b>¶
濃熏夢無據待翦秋雲殷勤寄與¶
　　前調(龍涎/香)　　　　　　　　　　馮應瑞¶
枯石流痕殘沙擁沫驪宫夜蟄驚起海市收時鮫人分¶
處誤入衆芳叢裏春霖未就都化作凄凉雲氣惟有清¶
寒一㸃消磨小牎殘醉　當年翠篝素被拂餘熏倦懐¶
如水謾惜舞紅猶在為誰重試㡬片金昏字古向故篋¶
聊將伴憔悴斷續風流柔情縷縷¶
　　前調(龍涎/香)　　　　　　　　　　唐藝孫¶
<pb:KR4j0074_WYG_061-34a>¶
螺甲磨星犀枝杵月蕤英嫩壓拖水海蜃樓髙仙娥鈿¶
小縹緲結成心字麝煤候暖載一朶輕雲不起銀葉初¶
生薄暈金猊旋翻纖指　芳林惱人漸醉碾微馨鳯團¶
閒試滿架舞紅都换嬾收珠珮㡬片菱花鏡裏更摘索¶
雙環伴秋睡早是新凉重熏翠被¶
　　前調(龍涎/香)　　　　　　　　　　吕同老¶
冰片鎔肌水沉換骨蜿蜒夢斷瀛島翦碎腥雲杵勻枯¶
沫妙手製成翻巧金篝候火無似有微熏初好簾影垂¶
<pb:KR4j0074_WYG_061-34b>¶
風不動屏深䕶春宜小　殘梅舞紅褪了珮珠寒滿懐¶
清峭㡬度酒餘重省舊愁多少荀令風流未減怎奈向¶
飄零賦情老待寄相思仙山路杳¶
　　前調(龍涎/香)　　　　　　　　　　無名氏¶
瀛嶠浮煙滄波挂月潛虯睡起清曉萬里槎程一番花¶
信付與露薇冰腦纖雲漸暖凝翠席氤氲不了銀葉重¶
調火活珠簾自垂風悄　螺屏酒醒夢好繡羅幃依舊¶
痕少㡬度試拈心字暗驚芳抱隠約仙洲路杳謾珮影¶
<pb:KR4j0074_WYG_061-35a>¶
　玲瓏䕶嬌小素手金篝春情未老¶
　　　前調(又一/體)　　　　　　　　　　景　覃¶
　市逺人稀林深犬吠山連水邨幽寂田里安閒東鄰西¶
　舍準擬醉時歡適社祈雩禱有簫鼓喧天吹擊宿雨新¶
　晴隴頭閒看露桑風麥　無端晴亭暮驛恨連年此時¶
　行役何似臨流蕭散緩衣輕幘炊黍烹雞自勞有脆綠¶
　甘紅薦芳液夢裏春泉糟牀夜滴¶
　　　前調　　　　　　　　　　　　景　覃¶
<pb:KR4j0074_WYG_061-35b>¶
　百嵗中分流年過半塵勞繫人無盡桑柘周圍菅茅低¶
　架且喜水親山近倦飛髙鳥算也有閒枝棲穏紙帳紬¶
　衾日髙睡起嬾梳蓬鬢　閒堦土花碧潤緩芒鞵恐傷¶
　蝸蚓倒掩衡門空解草𤣥誰信俗駕輕雲易散賴獨有¶
　蓬峰破孤悶世事悠悠從教莫問¶
　¶
　¶
御選歴代詩餘巻六十一¶

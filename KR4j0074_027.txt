# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:50.927875
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷二十七目録
<pb:KR4j0074_WYG_027-1a>¶
　欽定四庫全書¶
御選歴代詩餘巻二十七目録(五十/五字)¶
　　　鷓鴣天(上/)¶
　　　　宋祁¶
　　　　范純仁¶
　　　　晏幾道(十八首/)¶
　　　　蘇軾(三首/)¶
　　　　黄庭堅(三首/)¶
<pb:KR4j0074_WYG_027-1b>¶
　　　　秦觀¶
　　　　晁補之(二首/)¶
　　　　李之儀(四首/)¶
　　　　賀鑄(三首/)¶
　　　　李元膺¶
　　　　趙令畤(二首/)¶
　　　　蘇庠(二首/)¶
　　　　葛勝仲(五首/)¶
<pb:KR4j0074_WYG_027-2a>¶
　　　　周紫芝(十三首/)¶
　　　　謝逸(三首/)¶
　　　　葛郯(二首/)¶
　　　　晁端禮¶
　　　　曹組¶
　　　　吕渭老(四首/)¶
　　　　王安中¶
　　　　向子諲(九首/)¶
<pb:KR4j0074_WYG_027-2b>¶
　　　　葉夢得(六首/)¶
　　　　趙師俠(五首/)¶
　　　　趙長鄉(十二首/)¶
　　　　朱敦儒¶
　　　　曽覿¶
　　　　侯寘(三首/)¶
　¶
御選歴代詩餘巻二十七目録¶
#+PROPERTY: JUAN 卷二十七
<pb:KR4j0074_WYG_027-3a>¶
　欽定四庫全書¶
御選歴代詩餘巻二十七(五十/五字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　鷓鴣天(上/)¶
　　　(一名思佳客雙/調五十五字)¶
　　　鷓鴣天　　　　　　　　　　　宋　祁¶
　畫轂雕鞍狹路逢一春腸斷繡簾中身無彩鳳雙飛翼¶
<pb:KR4j0074_WYG_027-3b>¶
　心有靈犀一㸃通　金作屋玉為櫳車如流水馬遊龍¶
　劉郎巳恨蓬山逺更隔蓬山幾萬重¶
　　　前調　　　　　　　　　　　　范純仁¶
　臘後春前暖律催日和風暖欲開梅公方結客尋佳景¶
　我亦忘形趁酒杯　添管籥續尊罍更䦨秉燭未能回¶
　清歌莫待相期約乘興來時便可來¶
　　　前調　　　　　　　　　　　　晏幾道¶
　碧藕花開水殿凉萬年枝外轉紅陽昇平歌管隨天仗¶
<pb:KR4j0074_WYG_027-4a>¶
祥瑞封章滿御牀　金掌露玉爐香歲華方共聖恩長¶
皇州又奏圜扉靜十樣宫睂捧壽觴¶
　　前調　　　　　　　　　　　　晏幾道¶
彩袖殷勤捧玉鐘當年&KR0838;却醉顔紅舞低楊葉樓心月¶
歌盡桃花扇影風　從别後憶相逢幾回魂夢與君同¶
今宵剩把銀釭照猶恐相逢是夢中¶
　　前調　　　　　　　　　　　　晏幾道¶
一醉醒來春又殘野棠棃雨淚䦨干玉笙聲裏鶯空怨¶
<pb:KR4j0074_WYG_027-4b>¶
羅幙香中燕未還　終易散且長閒莫敎離恨損朱顔¶
誰堪共展鴛鴦錦同過西樓此夜寒¶
　　前調　　　　　　　　　　　　晏幾道¶
梅蕊新妝桂葉睂小蓮風韻出瑶池雲隨緑水歌聲轉¶
雪繞紅綃舞袖垂　傷别易恨歡遲惜無紅錦為裁詩¶
行人莫便銷魂去漢渚星橋尚有期¶
　　前調　　　　　　　　　　　　晏幾道¶
守得蓮開結伴遊約開萍葉上蘭舟來時浦口雲隨棹¶
<pb:KR4j0074_WYG_027-5a>¶
採罷江邊月滿樓　花不語水空流年年判得為花愁¶
明朝萬一西風勁爭上朱顔不奈秋¶
　　前調(七夕/)　　　　　　　　　　晏幾道¶
當日佳期鵲誤傳至今猶作斷腸仙橋成漢渚星波外¶
人在鸞歌鳳舞前　歡盡夜别經年别多歡少奈何天¶
情知此㑹無長計咫尺凉蟾亦未圓¶
　　前調　　　　　　　　　　　　晏幾道¶
題破香箋小砑紅詩多逺寄舊相逢西樓酒面垂垂雪¶
<pb:KR4j0074_WYG_027-5b>¶
南苑春山細細風　花不盡柳無窮别來歡事少人同¶
憑誰問取歸雲信今在巫山第幾峰¶
　　前調　　　　　　　　　　　　晏幾道¶
清潁尊前酒滿衣十年風月舊相知憑誰細話當時事¶
腸斷山長水逺詩　金鳳闕玉龍墀看君來換錦袍時¶
姮娥已有殷勤約留著蟾宫第一枝¶
　　前調　　　　　　　　　　　　晏幾道¶
醉拍春衫惜舊香天將離恨惱疎狂年年陌上生秋草¶
<pb:KR4j0074_WYG_027-6a>¶
日日樓中到夕陽　雲渺渺水茫茫征人歸路許多長¶
相思本是無憑語莫向花箋費淚行¶
　　前調　　　　　　　　　　　　晏幾道¶
楚女腰肢越女顋粉圎雙蕊髻中開朱絃曲怨愁春盡¶
緑酒杯寒記夜來　新擲果舊分釵冶遊音信隔章臺¶
花間錦字空頻寄月厎金鞍竟未回¶
　　前調　　　　　　　　　　　　晏幾道¶
十里樓臺倚翠微百花深處杜鵑啼殷勤自與行人語¶
<pb:KR4j0074_WYG_027-6b>¶
不似流鶯取次飛　驚夢覺弄晴時聲聲只道不如歸¶
天涯豈是無歸意爭奈歸期未可期¶
　　前調　　　　　　　　　　　　晏幾道¶
陌上濛濛殘絮飛杜鵑花裏杜䳌啼年年厎事不歸去¶
怨月愁煙長為誰　梅雨細曉風微倚樓人聽欲沾衣¶
故園三度羣花謝曼倩天涯猶未歸¶
　　前調　　　　　　　　　　　　晏幾道¶
曉日迎長歳歳同太平簫鼓間歌鐘雲髙未有前村雪¶
<pb:KR4j0074_WYG_027-7a>¶
梅小初開昨夜風　羅幕翠錦筵紅釵頭羅勝寫宜冬¶
從今屈指春期近莫使金尊對月空¶
　　前調　　　　　　　　　　　　晏幾道¶
小玉樓中月上時夜來惟許月華知重簾有意藏私語¶
雙燭無端惱暗期　傷别易恨歡遲歸來何處驗相思¶
沈郎春雪愁銷臂謝女香膏嬾畫睂¶
　　前調　　　　　　　　　　　　晏幾道¶
手撚香箋憶小蓮欲將遺恨倩誰傳歸來獨臥逍遥夜¶
<pb:KR4j0074_WYG_027-7b>¶
夢裏相逢酩酊天　花易落月難圎只應花月似歡縁¶
秦箏若有心情在試寫離聲入舊絃¶
　　前調　　　　　　　　　　　　晏幾道¶
九日悲秋不到心鳳城歌管有新音風彫碧柳愁睂淡¶
露染黄花笑靨深　初見鴈已聞砧綺羅叢裏勝登臨¶
須敎月户纖纖玉細捧霞觴灩灩金¶
　　前調　　　　　　　　　　　　晏幾道¶
緑橘梢頭幾㸃春似留香蕊送行人明朝紫鳳朝天路¶
<pb:KR4j0074_WYG_027-8a>¶
十二重城五碧雲　歌漸咽酒初醺儘將紅淚濕湘裙¶
贛江西畔從今日明月清風憶使君¶
　　前調　　　　　　　　　　　　晏幾道¶
小令尊前見玉簫銀燈一曲太妖嬈歌中醉倒誰能恨¶
唱罷歸來酒未消　春悄悄夜迢迢碧雲天共楚宫腰¶
夢魂慣得無拘檢又踏楊花過謝橋¶
　　前調　　　　　　　　　　　　蘇　軾¶
羅帶雙垂畫不成殢人嬌態最輕盈酥胸斜抱天邊月¶
<pb:KR4j0074_WYG_027-8b>¶
玉手輕彈水面冰　無限事許多情四絃絲竹苦丁寧¶
饒君撥盡相思調待聽梧桐葉落聲¶
　　前調　　　　　　　　　　　　蘇　軾¶
林斷山明竹隱牆亂蟬衰草小池塘翻空白鳥時時見¶
照水紅蕖細細香　村舍外古城傍杖藜徐步轉斜陽¶
殷勤昨夜三更雨又得浮生一日凉¶
　　前調　　　　　　　　　　　　蘇　軾¶
笑撚紅牙嚲翠翹揚州十里最妖嬈夜來綺席親曽見¶
<pb:KR4j0074_WYG_027-9a>¶
撮得精神滴滴嬌　尊後眼舞時腰劉郎幾度欲魂消¶
明朝酒醒知何處腸斷人間紫玉簫¶
　　前調　　　　　　　　　　　　黄庭堅¶
西塞山邊白鳥飛桃花流水鱖魚肥朝廷尚覓元眞子¶
何處如今更有詩　青箬笠緑蓑衣斜風細雨不須歸¶
人間底事風波險一日風波十二時¶
　　前調　　　　　　　　　　　　黄庭堅¶
塞鴈初來秋影寒霜林風過葉聲乾龍山落帽千年事¶
<pb:KR4j0074_WYG_027-9b>¶
我對西風猶整冠　蘭委佩菊堪餐人情時事半悲歡¶
但將酩酊酬佳節更把茱茰仔細看¶
　　前調　　　　　　　　　　　　黄庭堅¶
黄菊枝頭生晩寒人生莫放酒杯乾風中横笛斜吹雨¶
醉裏簪花倒著冠　身健在且加餐舞裙歌板盡情歡¶
黄花白髮相牽挽付與傍人冷眼看¶
　　前調　　　　　　　　　　　　秦　觀¶
枕上流鶯和淚聞新啼痕間舊啼痕一春魚鳥無消息¶
<pb:KR4j0074_WYG_027-10a>¶
千里關山勞夢魂　無一語對芳尊安排腸斷到黄昏¶
甫能炙得燈兒了雨打棃花深閉門¶
　　前調　　　　　　　　　　　　晁補之¶
欲上南湖綵舫嬉還思北渚與嵐漪圎荷蓋水垂楊岸¶
鸂&KR0515;鴛鴦總下時　持此意遣誰知清波還照鬢間絲¶
西樓重唱池塘好應是紅妝斂翠睂¶
　　前調　　　　　　　　　　　　晁補之¶
繡幕低低拂地垂春風何事入羅幃胡麻好種無人種¶
<pb:KR4j0074_WYG_027-10b>¶
正是歸時厎未歸　臨晚景憶當時愁心一動亂如絲¶
夕陽芳草本無恨才子佳人空自悲¶
　　前調　　　　　　　　　　　　李之儀¶
節是重陽却斗寒可堪風雨累尋歡雖辜早菊同髙柳¶
聊挹殘蕉共小䦨　浮蟻嫩炷煙盤恨無鶯唱舞催鸞¶
空驚絶韻天邊落不許韶顔夢裏看¶
　　前調　　　　　　　　　　　　李之儀¶
濃麗妖妍不是妝十分風豔奪韶光牡丹開就應難比¶
<pb:KR4j0074_WYG_027-11a>¶
繁富猶疑過海棠　須仔細更端相爛霞流暈帶朝陽¶
千金未足酬眞賞一度相看一斷腸¶
　　前調　　　　　　　　　　　　李之儀¶
避暑佳人不著妝水晶冠子薄羅裳摩緜撲粉飛瓊屑¶
濾蜜調冰結絳霜　隨定我小蘭堂金盆盛水小牙牀¶
時時浸手心頭熨受盡無人知處凉¶
　　前調　　　　　　　　　　　　李之儀¶
收盡微風不見江分明天水共燈光由來好處輸閒地¶
<pb:KR4j0074_WYG_027-11b>¶
堪歎人生有厎忙　心旣逺味偏長須知麤布勝無裳¶
從今認得歸田樂何必桃源是故鄉¶
　　前調　　　　　　　　　　　　賀　鑄¶
豆蔻梢頭莫謾誇春風十里舊繁華金樓玉蕊皆殊豔¶
别有傾城第一花　青雀舫紫雲車暗期歸路指煙霞¶
無端却似堂前燕飛入尋常百姓家¶
　　前調　　　　　　　　　　　　賀　鑄¶
怊悵離亭斷綵襟碧雲明月兩關心幾行書尾情何限¶
<pb:KR4j0074_WYG_027-12a>¶
一尺裙腰痩不禁　遥夜半曲房深有時昵語話如今¶
侵牎冷雨燈生暈淚濕羅牋楚調吟¶
　　前調　　　　　　　　　　　　賀　鑄¶
紫府東風放夜時步蓮穠李伴人歸五更鐘動笙歌散¶
十里月明燈火稀　香冉冉夢依依天涯寒盡減春衣¶
鳳凰城闕知何處寥落星河一鴈飛¶
　　前調　　　　　　　　　　　　李元膺¶
寂寞秋千兩繡旗日長花影轉堦遲燕驚午夢周遮語¶
<pb:KR4j0074_WYG_027-12b>¶
蝶困春遊落拓飛　思往事入顰睂柳梢陰重又當時¶
薄情風絮難拘束飛過東牆不肯歸¶
　　前調　　　　　　　　　　　　趙令畤¶
素玉朝來有好懷一枝梅粉照人開晴雲欲向杯中起¶
春色先從臉上來　深院落小樓臺玉盤香篆看徘徊¶
須知月色撩人恨數夜春寒不下堦¶
　　前調　　　　　　　　　　　　趙令畤¶
可是相逢意便深為郎巧笑不須金門前一尺春風髻¶
<pb:KR4j0074_WYG_027-13a>¶
牎内三更夜雨衾　情渺渺信沉沉青鸞無路寄芳音¶
山城鐘鼓愁難聽不解襄王夢裏尋¶
　　前調　　　　　　　　　　　　蘇　庠¶
楓落河梁野水秋淡煙衰草接郊丘醉眠小塢黄茅店¶
夢倚髙城赤葉樓　天杳杳路悠悠鈿箏歌扇等閒休¶
灞橋楊柳年年恨鴛浦芙蕖葉葉愁¶
　　前調　　　　　　　　　　　　蘇　庠¶
秋入蒹葭小鴈行參差飛墮水雲鄉直須銀甲供春笋¶
<pb:KR4j0074_WYG_027-13b>¶
且滴糟牀覆羽觴　風壓幕月侵廊江南江北夜茫茫¶
懸知馬上啼䳌夢一夜驚飛寳鴨香¶
　　前調(宴集夏/氏林亭)　　　　　　　　　葛勝仲¶
小榭幽園翠箔垂雲輕日薄淡秋暉菊英露浥淵明徑¶
藕葉風吹叔寳池　酬素景泥芳卮老人癡鈍强伸睂¶
讙譁莫遣笙歌散歸路從敎燈影稀¶
　　前調　　　　　　　　　　　　葛勝仲¶
婆律香濃氣味佳玻璃仙盌進流霞凝膏清滌髙陽醉¶
<pb:KR4j0074_WYG_027-14a>¶
靈液甘和正焙芽　香染指浪浮花加籩禮盡客還家¶
買珠聲斷紅囊散踏影人歸素月斜¶
　　前調　　　　　　　　　　　　葛勝仲¶
玉琯還飛換歳灰定山新棹酒船廻年時梁燕雙雙在¶
肯為人愁便不來　衰意緒病情懷玉山今夜為誰頽¶
年時梅蕊垂垂破肯為人愁便不開¶
　　前調(賞菊/)　　　　　　　　　　葛勝仲¶
黄菊鮮鮮帶露濃小園開徧度香風自篘玉醖酬朝色¶
<pb:KR4j0074_WYG_027-14b>¶
旋洗霜鬚對晚叢　香在手莫匆匆尋芳今夜有人同¶
黄金委地新收得莫道山翁到厎窮¶
　　前調　　　　　　　　　　　　葛勝仲¶
采采黄花鵠彩濃吹開一夜為霜風已邀騷客陶元亮¶
不用歌姬盛小叢　秋易老莫匆匆齊山髙興古今同¶
欲知此地花多少滿眼金英望不窮¶
　　前調　　　　　　　　　　　　周紫芝¶
荷氣吹凉到枕邊薄紗如霧亦如煙清泉浴後花垂雨¶
<pb:KR4j0074_WYG_027-15a>¶
白酒傾時玉滿船　釵欲溜髻微偏却尋霜粉撲香緜¶
冰肌近著渾無暑小扇頻揺最可憐¶
　　前調(七夕/)　　　　　　　　　　周紫芝¶
烏鵲橋邊河漢流洗車微雨濕清秋紅蓮不似常相憶¶
一度相逢一度愁　雲却静月垂鉤金鍼穿得喜回頭¶
只因人倚䦨干處便似天孫梳洗樓¶
　　前調(李彦俠/生日)　　　　　　　　　周紫芝¶
尊酒年年樂事多古銅猶得幾摩挲他時人物君須記¶
<pb:KR4j0074_WYG_027-15b>¶
玉笋班中李泰和　煩翠袖把金荷功名餘事且髙歌¶
新來學得長生訣寫就黄庭不換鵝¶
　　前調(沈彦述/生日)　　　　　　　　　周紫芝¶
名在休文季孟間一時風味更蕭然瓊林不逐春風老¶
安用丹砂巧駐顔　春入户酒吹瀾小桃枝上錦斕斑¶
明年欲與君為夀無路相從入道山¶
　　前調(有贈/)　　　　　　　　　　周紫芝¶
裊裊雲梳曉髻堆娟娟秋浄眼波囬舊家十二峰前住¶
<pb:KR4j0074_WYG_027-16a>¶
偶為㐮王下楚臺　閒院静小桃開劉郎前度幾囘來¶
東風易得行雲散花裏傳觴莫漫催¶
　　前調(菊/)　　　　　　　　　　　周紫芝¶
晴日烘簾暖似春菊囘霜暈淺仍深誰知此地栽花手¶
便是當時齅蕊人　秋𣺌渺夜沉沉一聲清唱裊殘音¶
嬌癡應挽香羅比六幅雙裙染鬱金¶
　　前調　　　　　　　　　　　　周紫芝¶
一㸃殘紅欲盡時乍凉秋氣滿屏幃梧桐葉上三更雨¶
<pb:KR4j0074_WYG_027-16b>¶
葉葉聲聲是别離　調寳瑟撥金猊那時同唱鷓鴣詞¶
如今風雨西樓夜不聽清歌也淚垂¶
　　前調　　　　　　　　　　　　周紫芝¶
年少登髙意氣多黄花壓帽醉嵯峨如今滿眼看華髪¶
強撚茱茰奈若何　千疉岫萬重波一時分付與秦娥¶
明年身健君休問且對秋風捲翠螺¶
　　前調　　　　　　　　　　　　周紫芝¶
終日看山不厭山尋思百計不如閒何時得到重陽日¶
<pb:KR4j0074_WYG_027-17a>¶
醉把茱茰仔細看　敧皁帽倚雕欄偶然攜酒却成歡¶
籬邊黄菊關心事觸忤愁人到酒邊¶
　　前調　　　　　　　　　　　　周紫芝¶
讀盡牙籤玉軸書不知門外有園蔬借令未解鸞坡去¶
也合讐書在石渠　微雨後小寒初滿斟長壽碧琳腴¶
不須更問荆州路便上追鋒御府車¶
　　前調　　　　　　　　　　　　周紫芝¶
樓外緗桃一萼紅别來開謝幾東風武陵春盡無人處¶
<pb:KR4j0074_WYG_027-17b>¶
猶是劉郎去後踪　香閣小翠簾重今宵何事偶相逢¶
行雲又被風吹散見了依前是夢中¶
　　前調　　　　　　　　　　　　周紫芝¶
彩鷁雙飛雪浪翻楚歌聲轉緑楊灣一川紅斾初銜日¶
兩岸朱樓不下簾　閒倚處玉垂纖白團扇厎藕絲衫¶
未成密約回秋水看得羞時隔畫簷¶
　　前調　　　　　　　　　　　　周紫芝¶
花褪殘紅緑滿枝嫩寒猶透薄羅衣池塘雨細雙鴛睡¶
<pb:KR4j0074_WYG_027-18a>¶
楊柳風輕小燕飛　人别後酒醒時午牎殘夢子規啼¶
尊前心事人誰問花厎閒愁春又歸¶
　　前調　　　　　　　　　　　　謝　逸¶
桐葉成陰拂畫簷清風凉處巻疎簾紅綃舞袖縈腰柳¶
碧玉睂峰媚臉蓮　秋滿眼水連天香牋小字倩誰傳¶
梅黄楚岸垂垂雨草碧吳江淡淡煙¶
　　前調　　　　　　　　　　　　謝　逸¶
金節平分院落凉黄昏簾幙巻西廂冰輪碾破粼粼碧¶
<pb:KR4j0074_WYG_027-18b>¶
玉斧修成練練光　低照户巧侵牀錦袍起舞謫仙狂¶
鵲飛影裏觥籌亂桂子風前笑語香¶
　　前調　　　　　　　　　　　　謝　逸¶
水闊天低鴈字横小春時節晩寒清梅梢月上紛紛白¶
竹塢風來冉冉輕　人似玉酒如澠入關意氣喜風生¶
坐中有客聮鑣去誰唱陽關第四聲¶
　　前調(野梅/二首)　　　　　　　　　　葛　郯¶
千樹家園鎖舊津誰移數㸃在孤村海山探蕊禽留影¶
<pb:KR4j0074_WYG_027-19a>¶
楚客穿花蝶舞魂　橋斷巷水横門殘霞零落晩煙昏¶
只因留住三更月暗裏香來别是春¶
　　前調　　　　　　　　　　　　葛　郯¶
萬朩家園霧暗津不須踏影下前村須知苕霅水雲窟¶
自有羅浮冰雪魂　横水館倚山門參旗有約共黄昏¶
此中得句無人見誰在尊前領略春¶
　　前調(昇平/詞)　　　　　　　　　　晁端禮¶
霜壓天街不動塵千官環珮賀成禋三竿閶闔樓邊日¶
<pb:KR4j0074_WYG_027-19b>¶
五色蓬萊頂上雲　隨步輦巻香裀六宫紅粉倍添春¶
樂章近與中聲合一片仙韶特地新¶
　　前調　　　　　　　　　　　　曹　組¶
輦路薫風起緑槐都人凝望滿天街雲韶杳杳鳴鞘肅¶
芝蓋亭亭障扇開　微雨過絶塵埃内家車子走晴雷¶
千門不敢垂簾看總上銀鈎等駕來¶
　　前調　　　　　　　　　　　　吕渭老¶
江上何人一笛横倚樓吹得月華生寒風墮指傾三弄¶
<pb:KR4j0074_WYG_027-20a>¶
小市收燈欲二更　持蟹股破霜橙玉人水調品秦箏¶
細看桃李春時面共盡玻瓈酒一觥¶
　　前調　　　　　　　　　　　　吕渭老¶
微㸃臙脂暈淚痕更衣整髻立黄昏春風攪樹花如雨¶
夕靄迷空燕趁門　題往事錦廻文春心無定似行雲¶
深屏繡幌空愁獨明月棃花殢一尊¶
　　前調　　　　　　　　　　　　吕渭老¶
曽醉揚州十里樓竹西歌吹至今愁燕銜柳絮春山逺¶
<pb:KR4j0074_WYG_027-20b>¶
思入晴江水自流　情渺渺夢悠悠重尋羅帶認銀鈎¶
挂㠶欲伴漁人去只恐桃花誤客舟¶
　　前調　　　　　　　　　　　　吕渭老¶
薄薄雲山欲濕花雙雙燕子入簾斜西樓尚記垂垂露¶
酌雪猶殘片片霞　人已逺鬢成華小樓疎竹定誰家¶
試憑去鴈通消息仙子常乘八月槎¶
　　前調　　　　　　　　　　　　王安中¶
蒨霧紅雲捧建章鳴珂星使渡銀潢親將聖主如絲語¶
<pb:KR4j0074_WYG_027-21a>¶
傳與陪都振鷺行　香裊裊珮鏘鏘昇平歌管趁飛觴¶
明時玉帳恩相續清夜鈞天夢更長¶
　　前調(豫章郡/王席上)　　　　　　　　　向子諲¶
兩箇鴛鴦波上來一緺楊柳掌中廻已愁共雪因風去¶
更著繁絃急管催　含淺笑勸深杯桃花氣暖眼邊開¶
司空長見風流慣輸與山翁醉玉頺¶
　　前調(賞桂/)　　　　　　　　　　向子諲¶
露下風前處處幽官黄如染翠如流誰將天上蟾宫樹¶
<pb:KR4j0074_WYG_027-21b>¶
散作人間水國秋　香郁郁思悠悠幾年魂夢繞江頭¶
今朝得到薌林醉白髮相看萬事休¶
　　前調(卜築楊遵/道故居)　　　　　　　　向子諲¶
莫問清陽與洛陽山林總是一般香兩家地占西南勝¶
可是前人例姓楊　石作枕醉為鄉藕花菱角滿池塘¶
雖無中島霓裳奏獨鶴隨人意自長¶
　　前調　　　　　　　　　　　　向子諲¶
只有梅花似玉容雲牎月户幾尊同見來怨眼明秋水¶
<pb:KR4j0074_WYG_027-22a>¶
欲去愁睂淡逺峰　山萬疉水千重一雙蝴蝶夢能通¶
都將淚作梅黄雨盡把情為柳絮風¶
　　前調(咏紅/梅)　　　　　　　　　　向子諲¶
江北江南雪未彫此花獨步百花饒青枝可愛難為杏¶
緑葉初無不是桃　多態度足風標蕊珠仙子醉紅潮¶
絶憐墅外横斜處似與薌林慰寂寥¶
　　前調(中秋前數夕/待月新橋)　　　　　　　向子諲¶
駕月新成碧玉梁青天萬里瀉銀潢廣寒宫裏無雙樹¶
<pb:KR4j0074_WYG_027-22b>¶
無熱池邊不盡香　承露液釀秋光直須一舉累千觴¶
不知丗路風波惡何似薌林氣味長¶
　　前調(閏中/秋)　　　　　　　　　　向子諲¶
明月光中與客期一年秋半兩圎時姮娥得意為長計¶
織女歡盟可恨遲　瞻玉兎倒瓊彛追懐往事記新詞¶
浩歌且入滄浪去醉裏歸來冷不知¶
　　前調(贈曹端伯/移守荆南)　　　　　　　　向子諲¶
贛上人人說故侯從來文采更風流題詩漫道三千號¶
<pb:KR4j0074_WYG_027-23a>¶
别酒須&KR0838;一百籌　乘畫鷁衣輕裘又將春色過荆州¶
合江繞岸垂楊柳總學歌睂葉葉愁¶
　　前調　　　　　　　　　　　　向子諲¶
幾處秋千嬾不收花梢柳外出纖柔霞衣輕舉疑奔月¶
寳髻傾攲若墜樓　爭縹緲鬭風流蜂兒蛺蝶共嬉遊¶
朝朝暮暮春風裏驚落棃花未肯休¶
　　前調(梅/)　　　　　　　　　　　葉夢得¶
不怕微霜㸃玉肌恨無流水照冰姿與君著意從頭看¶
<pb:KR4j0074_WYG_027-23b>¶
初見今年第一枝　人醉後雪消時江南春色寄來遲¶
使君盡是花前客莫怪殷勤為賦詩¶
　　前調(元夕/)　　　　　　　　　　葉夢得¶
夾路行歌盡落梅篆煙香細裊寒灰雲移碧海三山近¶
月破中天九陌開　追樂事惜多才車聲遥聽走隨雷¶
十年夢斷鈞天奏猶記流霞醉後杯¶
　　前調(雨後湖上/看落花)　　　　　　　　葉夢得¶
小雨初收報夕陽歸雲欲渡轉横塘空回羽蓋翻新影¶
<pb:KR4j0074_WYG_027-24a>¶
不見瓊肌洗暗香　追落景弄微凉尚餘殘淚浥空牀¶
祗應自有東風恨長遣啼痕破晩妝¶
　　前調(次韻觀/太湖)　　　　　　　　　葉夢得¶
蘭&KR0581;空悲楚客秋旌旗誰見使君遊凌雲不隔三山路¶
破浪聊憑萬里舟　公欲去尚能留杯行到手未宜休¶
新詩無物堪倫比願探珊瑚出寳鈎¶
　　前調(晚雨/泛舟)　　　　　　　　　　葉夢得¶
天末殘霞巻暮紅波間時見没鳬翁斜風細雨家何在¶
<pb:KR4j0074_WYG_027-24b>¶
老矣生涯盡箇中　惟此意與公同未須持酒祝牛宫¶
傍人不解青蓑意猶説黄金寳帶重¶
　　前調　　　　　　　　　　　　葉夢得¶
一曲青山映小池緑荷陰盡雨離披何人解識秋堪美¶
莫為悲秋浪賦詩　攜濁酒繞東籬菊殘猶有傲霜枝¶
一年好景君須記正是橙黄橘緑時¶
　　前調(豫章/大閲)　　　　　　　　　　趙師俠¶
玉帶紅鞾供奉班裹頭新樣總宜男鬧裝鞍轡青驄馬¶
<pb:KR4j0074_WYG_027-25a>¶
貼體衣裳紫窄衫　雲鬢重黛睂彎内家妝束冠江南¶
輕裘緩帶風流帥錦繡叢中擁騎還¶
　　前調(揖翠/晚望)　　　　　　　　　　趙師俠¶
榕葉陰陰未著霜淺寒猶試夾衣裳霧濃煙重遥山暗¶
雲淡天低去水長　風淅瀝景凄凉亂鴉聲裏又斜陽¶
孤㠶落處驚鷗鷺飛映書空鴈字行¶
　　前調(七夕/)　　　　　　　　　　趙師俠¶
一葉驚秋風露清砌蟲初聽傍牎聲人逢役鵲飛烏夜¶
<pb:KR4j0074_WYG_027-25b>¶
橋渡牽牛織女星　銀漢淡暮雲輕新蟾斜挂一鈎明¶
人間天上佳期處凉意還從過雨生¶
　　前調(湘江/舟中)　　　　　　　　　　趙師俠¶
風定江流似鏡平斜陽天外挂微明雲歸逺岫千山暝¶
霧映疎林一抹横　漁火細釣絲輕黄塵撲撲謾爭榮¶
何時了却人間事泛宅浮家過此生¶
　　前調(丁已/除夕)　　　　　　　　　　趙師俠¶
爆竹聲中歳又除頓回和氣滿寰區春風解綠江南樹¶
<pb:KR4j0074_WYG_027-26a>¶
不與人間染白鬚　殘蠟燭舊桃符寧辭末後飲屠蘇¶
歸歟幸有園林勝次第花開可自娯¶
　　前調(咏荼䕷/三首)　　　　　　　　　趙長卿¶
弱質纖姿儷素妝水沉山麝鬱幽香直疑姑射來天上¶
要惱人間傅粉郎　簡釀酒枕為囊更將風味勝糖霜¶
肯如紅紫空妖冶謾惹遊蜂戲蝶忙¶
　　前調　　　　　　　　　　　　趙長卿¶
洗盡鉛華不著妝一般眞色自生香飄飄何處凌波女¶
<pb:KR4j0074_WYG_027-26b>¶
故故相迎馬上郎　尋譜牒發詩囊絶勝梅萼嫁冰霜¶
故山寒食依然在勾引東坡旅興忙¶
　　前調　　　　　　　　　　　　趙長卿¶
鏤玉裁瓊學靚妝不須沉水自然香好隨梅蕊妝宫額¶
肯似桃花誤阮郎　羞傅粉薄香囊何勞傲雪與凌霜¶
新來勾引無情眼&KR0838;為東風一晌忙¶
　　前調(送春/)　　　　　　　　　　趙長卿¶
只慣嬌癡不慣愁離情渾不挂睂頭可憐惱盡尊前客¶
<pb:KR4j0074_WYG_027-27a>¶
却趁東風上小舟　眞箇去不權留落花流水一春休¶
自憐不及春江水隨到滕王閣下流¶
　　前調　　　　　　　　　　　　趙長卿¶
新晴水暖藕花紅烘人暑氣晩來濃共攜纖手橋東路¶
楊柳青青一徑風　深翠裏豔香中雙鸞初下蕊珠宫¶
月籠粉面三更露凉透蕭蕭一夢中¶
　　前調(初夏試生衣/書婉鄉扇上)　　　　　　　趙長卿¶
牙領番騰一線紅花兒新樣喜相逢薄羅衫子輕籠雪¶
<pb:KR4j0074_WYG_027-27b>¶
削玉身材痩怯風　人易老恨難窮翠屏羅幌兩心同¶
旣無閒事縈懷抱莫把雙蛾皺碧峰¶
　　前調(荼䕷/)　　　　　　　　　　趙長卿¶
鏤玉裁瓊莫比香娉婷枝上殢春光風流别有千般韻¶
割捨昏沉入醉鄉　蜂共蝶儘乾忙檀心知未肯尋常¶
從來詩苦人消痩乞與幽牎富錦囊¶
　　前調(春暮/)　　　　　　　　　　趙長卿¶
蜂蜜釀成花已飛海棠次第雨臙脂園林檢㸃春歸也¶
<pb:KR4j0074_WYG_027-28a>¶
只有縈風柳帶垂　情黙黙恨依依可人天氣日長時¶
東風恰好尋芳去何事馳驅作别離¶
　　前調(對鏡/有感)　　　　　　　　　　趙長卿¶
睡覺扶頭聽曉鐘隔簾花霧濕香紅翠揺鈿砌梧桐影¶
暖透羅&KR0237;芍藥風　閒對影記曽逢畫睂臨鏡霎時同¶
相思己有無窮恨忍見孤鸞宿鏡中¶
　　前調　　　　　　　　　　　　趙長卿¶
緑水澄江得勝遊浪平風軟稱輕舟尊前我易傷前事¶
<pb:KR4j0074_WYG_027-28b>¶
柳外人誰獨倚樓　空感慨惜風流風流贏得謾多愁¶
愁多著甚銷磨得莫怪安仁鬢早秋¶
　　前調　　　　　　　　　　　　趙長卿¶
一曲清歌金縷衣巧傳心事有誰知自從别後難相見¶
空解題紅寄好詩　憶攜手過堦墀月籠花影半明時¶
玉釵頭上輕輕顫揺落釵頭豆蔻枝¶
　　前調　　　　　　　　　　　　趙長卿¶
寳篆龍煤燒欲殘細聽銅漏已更䦨紗牎斜月移梅影¶
<pb:KR4j0074_WYG_027-29a>¶
特地籠燈仔細看　幽夢斷舊盟寒那時屈曲小屏山¶
風光得似而今否肯把花枝作等閒¶
　　前調　　　　　　　　　　　　朱敦儒¶
檢盡厯頭冬又殘愛他風雪耐他寒拖條竹杖家家酒¶
上箇籃輿處處山　添老大轉癡頑謝天敎我老來閒¶
道人還了鴛鴦債紙帳梅花醉夢間¶
　　前調　　　　　　　　　　　　曽　覿¶
桃李飄零春已深可憐輕負惜花心尊前賴有紅千疉¶
<pb:KR4j0074_WYG_027-29b>¶
牎外休驚緑滿林　燈灼灼醉沉沉笙歌叢裏酒頻斟¶
留歡且莫匆匆去悵望春歸何處尋¶
　　前調　　　　　　　　　　　　侯　寘¶
萬㸃臙脂落日烘坐間酒滿散微紅誰敎豔質撩潘鬢¶
生怕朝雲逐楚風　尋畫燭照芳容夜深兩行錦燈籠¶
朱脣翠袖休凝竚幾許春情睡思中¶
　　前調　　　　　　　　　　　　侯　寘¶
蜀錦吳綾翦染成東皇花令一番新風簾不礙尋巢燕¶
<pb:KR4j0074_WYG_027-30a>¶
　雨葉偏禁鬬草人　非病酒不關春恨如芳草思連雲¶
　西樓角畔雙桃樹幾許濃苞等露匀¶
　　　前調(賞芍/藥)　　　　　　　　　　侯　寘¶
　夢想當年姚魏家尊前重見舊時花雙檠分焰交紅影¶
　四座春回粲晩霞　杯瀲灩帽攲斜夜深絶豔愈清佳¶
　天明肯逐行雲去更著重重翠幕遮¶
　¶
　¶
<pb:KR4j0074_WYG_027-30b>¶
　¶
　¶
　¶
　¶
　¶
　¶
　¶
御選歴代詩餘巻二十七¶

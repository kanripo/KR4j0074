# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.035645
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷三十一目録
<pb:KR4j0074_WYG_031-1a>¶
　欽定四庫全書¶
御選歴代詩餘巻三十一目録(五十/六字)¶
　　　玉樓春(上/)¶
　　　　南唐李煜¶
　　　　韋　莊¶
　　　　歐陽炯¶
　　　　顧　夐(二首/)¶
　　　　魏承班(二首/)¶
<pb:KR4j0074_WYG_031-1b>¶
　　　　馮延巳¶
　　　　庾傳素¶
　　　　徐昌圗¶
　　　　錢惟演(二首/)¶
　　　　晏　殊(九首/)¶
　　　　賈昌朝¶
　　　　宋　祁¶
　　　　歐陽修(二十三首/)¶
<pb:KR4j0074_WYG_031-2a>¶
　　　　晏㡬道(十九首/)¶
　　　　張　先(八首/)¶
　　　　栁　永(五首/)¶
　　　　蘓　軾(六首/)¶
　　　　黄庭堅(五首/)¶
　　　　秦　觀¶
　　　　陳師道(三首/)¶
　　　　賀　鑄(五首/)¶
<pb:KR4j0074_WYG_031-2b>¶
　　　　毛　滂(八首/)¶
　　　　杜安世(五首/)¶
　¶
　¶
　¶
　¶
　¶
御選歴代詩餘巻三十一目録¶
#+PROPERTY: JUAN 卷三十一
<pb:KR4j0074_WYG_031-3a>¶
　欽定四庫全書¶
御選歴代詩餘巻三十一(五十/六字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　玉樓春(上/)¶
　　　(䨇調五十六字即朩蘭花之又一體唐詞無此名/五代始有之别名春曉曲與二十七字者不同又)¶
　　　(名惜春容亦有以别名另立調者止中/間平仄畧異故皆入之又一體内也)¶
　　　玉樓春　　　　　　　　　　南唐李煜¶
<pb:KR4j0074_WYG_031-3b>¶
　晚妝初了明肌雪春殿嬪娥魚貫列笙簫吹斷水雲閒¶
　重按霓裳歌徧徹　臨春誰更飄香屑醉拍䦨干情味¶
　切歸時休放燭花紅待蹋馬蹄清夜月¶
　　　前調　　　　　　　　　　　　韋　莊¶
　日照玉樓花似錦樓上醉和春色寢緑楊風送小鶯聲¶
　殘夢不成離玉枕　堪愛晚來韶景甚寳柱秦箏方再¶
　品青娥紅臉笑來迎又向海棠花下飲¶
　　　前調　　　　　　　　　　　　歐陽炯¶
<pb:KR4j0074_WYG_031-4a>¶
春早玉樓煙雨夜簾外櫻桃花半謝錦屏香冷繡衾寒¶
怊悵憶君無計捨　侵曉鵲聲來砌下鸞鏡殘妝紅粉¶
罷黛眉雙㸃不能描留待玉郎歸日畫¶
　　前調　　　　　　　　　　　　顧　夐¶
拂水䨇飛來去燕曲檻小屏山六扇春愁凝思結眉心¶
緑綺嬾調紅錦薦　話别情多聲欲顫玉筯痕留紅粉¶
面鎮長獨立到黄昏却怕良宵頻夢見¶
　　前調　　　　　　　　　　　　顧　敻¶
<pb:KR4j0074_WYG_031-4b>¶
月皎露華忩影細風送菊香黏繡袂博山爐冷水沉㣲¶
惆悵金閨終日閉　嬾展羅衾垂玉筯羞對菱花篸寳¶
髻良宵好事枉敎休無計奈他狂耍壻¶
　　前調　　　　　　　　　　　　魏承班¶
寂寂畫堂梁上燕髙巻翠簾横數扇一庭春色惱人來¶
滿地落花紅㡬片　愁倚錦屏低雪面淚滴繡羅金縷¶
線好天凉月盡傷心為是玉郎長不見¶
　　前調　　　　　　　　　　　　魏承班¶
<pb:KR4j0074_WYG_031-5a>¶
輕斂翠蛾呈皓齒鶯囀一枝花影裏聲聲清迥遏行雲¶
寂寂畫梁塵暗起　玉斚滿斟情未已促坐王孫公子¶
醉春風筵上貫珠匀&KR0233;色韶顔嬌旖旎¶
　　前調　　　　　　　　　　　　馮延巳¶
雪雲乍變春雲簇慚覺年華堪縱目北枝梅蕊犯寒開¶
南浦波紋如酒緑　芳菲次第長相續自是情多無處¶
足尊前百計得春歸莫為傷春眉黛蹙¶
　　前調　　　　　　　　　　　　庾傳素¶
<pb:KR4j0074_WYG_031-5b>¶
朩蘭紅&KR0233;多情態不似凡花人不愛移來孔雀檻邉栽¶
折向鳳凰釵上戴　是何芍藥爭風彩自共牡丹長作¶
對若教為女嫁東風除却黄鶯難匹配¶
　　前調　　　　　　　　　　　　徐昌圖¶
沉檀煙起盤紅霧一箭霜風吹繡户漢宫花面學梅妝¶
謝女雪詩裁栁絮　長垂夾幕孤鸞舞旋炙銀笙䨇鳳¶
語紅牎酒病嚼寒冰冰損相思無夢處¶
　　前調　　　　　　　　　　　　錢惟演¶
<pb:KR4j0074_WYG_031-6a>¶
城上風光鶯語亂城下煙波春拍岸緑楊芳草㡬時休¶
淚眼愁腸先已斷　情懐漸變成衰晚鸞鏡朱顔驚暗¶
换昔年多病厭芳尊今日芳尊惟恐淺¶
　　前調(筍/)　　　　　　　　　　　錢惟演¶
錦籜參差朱檻曲露濯文犀和粉緑未容濃翠伴桃紅¶
已許纖枝留鳳宿　嫩似春荑眀似玉一寸芳心誰管¶
束勸君速喫莫踟蹰看被南風吹作竹¶
　　前調　　　　　　　　　　　　晏　殊¶
<pb:KR4j0074_WYG_031-6b>¶
東風昨夜回梁苑日脚依稀添一線旋開楊栁緑蛾眉¶
暗拆海棠紅粉面　無情一去雲中鴈有意歸來梁上¶
燕無情有意且休論莫向酒杯容易散¶
　　前調　　　　　　　　　　　　晏　殊¶
緑楊芳草長亭路年少抛人容易去樓頭殘夢五更鐘¶
花外離愁三月雨　無情不似多情苦一寸還成千萬¶
縷天涯地角有窮時只有相思無盡處¶
　　前調　　　　　　　　　　　　晏　殊¶
<pb:KR4j0074_WYG_031-7a>¶
簾旌浪捲金泥鳳宿醉醒來長瞢鬆海棠開後曉寒輕¶
栁絮飛時春睡重　美酒一杯誰與共往事舊歡時節¶
動不如憐取眼前人免使勞魂兼役夢¶
　　前調　　　　　　　　　　　　晏　殊¶
池塘水緑風㣲㬉記得玉真初見面重頭歌韻響錚鏦¶
入破舞腰紅亂旋　玉鈎䦨下香階畔醉後不知斜日¶
晚當時共我賞花人㸃檢如今無一半¶
　　前調　　　　　　　　　　　　晏　殊¶
<pb:KR4j0074_WYG_031-7b>¶
玉樓朱閣黄金鎻寒食清眀春欲破牎間斜月両眉愁¶
簾外落花雙淚墮　朝雲聚散真無那百嵗相看能㡬¶
箇别來將謂不牽情萬轉千回思想過¶
　　前調　　　　　　　　　　　　晏　殊¶
朱簾半下香銷印二月東風催栁信琵琶旁畔且尋思¶
鸚鵡前頭休借問　驚鴻去後生離恨紅日長時添酒¶
困未知心在阿誰邉滿眼淚珠言不盡¶
　　前調　　　　　　　　　　　　晏　殊¶
<pb:KR4j0074_WYG_031-8a>¶
紫薇朱槿繁開後枕簟㣲凉生玉漏玳筵初啟日穿簾¶
檀板欲開香滿袖　紅衫侍女頻傾酒龜鶴仙人來獻¶
夀歡聲喜氣逐時新青鬢玉顔長似舊¶
　　前調　　　　　　　　　　　　晏　殊¶
春葱指甲輕攏撚五彩縧垂雙袖捲雪香濃透紫檀槽¶
梵語急隨紅玉腕　當頭一曲情無限入破錚鏦金鳳¶
戰百分芳酒祝長春再拜斂容擡粉面¶
　　前調　　　　　　　　　　　　晏　殊¶
<pb:KR4j0074_WYG_031-8b>¶
紅縧約束瓊肌穩拍碎香檀催急滚隴頭嗚咽水聲繁¶
葉下間關鶯語近　美人才子傳芳信明月清風傷别¶
恨未知何處有知音長為此情言不盡¶
　　前調　　　　　　　　　　　　賈昌朝¶
都城水緑嬉遊處仙棹往來人笑語紅隨逺浪泛桃花¶
雪散平堤飛栁絮　東君欲共春歸去一陣狂風和驟¶
雨碧油紅斾錦障泥斜日畫橋芳草路¶
　　前調　　　　　　　　　　　　宋　祁¶
<pb:KR4j0074_WYG_031-9a>¶
東城漸覺風光好縠皺波紋迎客棹緑楊煙外曉寒輕¶
紅杏枝頭春意閙　浮生常恨歡娯少肯愛千金輕一¶
笑為君持酒勸斜陽且向花間留晚照¶
　　前調　　　　　　　　　　　　歐陽修¶
風遲日媚煙光好緑樹依依芳意早年華容易即凋零¶
春色只宜長恨少　池塘隱隱驚雷曉栁眼未開梅萼¶
小尊前貪愛物華新不道物新人漸老¶
　　前調　　　　　　　　　　　　歐陽修¶
<pb:KR4j0074_WYG_031-9b>¶
西亭飲散清歌闋花外遲遲宫漏發塗金燭引紫騮嘶¶
栁曲西頭歸路别　佳辰只恐幽期濶宻贈殷勤衣上¶
結翠屏魂夢莫相尋禁斷六街清夜月¶
　　前調　　　　　　　　　　　　歐陽修¶
春山斂黛低歌扇暫解吳鈎登祖宴畫樓鐘動已魂銷¶
何况馬嘶芳草岸　青門栁色隨人逺望欲斷時腸已¶
斷洛陽春色待君來莫到落花飛似霰¶
　　前調　　　　　　　　　　　　歐陽修¶
<pb:KR4j0074_WYG_031-10a>¶
尊前擬把歸期説未語春容先慘咽人生自是有情癡¶
此恨不關風與月　離歌且莫翻新闋一曲能教腸寸¶
結直須看盡洛城花始共春風容易别¶
　　前調　　　　　　　　　　　　歐陽修¶
洛陽正值芳菲節穠&KR0233;清香相間發遊絲有意苦相縈¶
垂栁無端爭贈别　杏花紅處青山缺山畔行人山下¶
歇今宵誰肯逺相隨惟有寂寥孤館月¶
　　前調　　　　　　　　　　　　歐陽修¶
<pb:KR4j0074_WYG_031-10b>¶
殘春一夜狂風雨斷送紅飛花落樹人心花意待留春¶
春色無情容易去　髙樓把酒愁無語欲問春歸何處¶
所暮雲空濶不知音惟有緑楊芳草路¶
　　前調　　　　　　　　　　　　歐陽修¶
常憶洛陽風景媚煙㬉風和添酒味鶯啼宴席似留人¶
花出牆頭如有意　别來已隔千山翠望斷危樓斜日¶
墜關心只為牡丹紅一片春愁來夢裏¶
　　前調　　　　　　　　　　　　歐陽修¶
<pb:KR4j0074_WYG_031-11a>¶
别後不知君逺近觸目凄凉多少悶漸行漸逺漸無情¶
水濶魚沉何處問　夜深風竹敲秋韻萬葉千聲皆是¶
恨故敧單枕夢中尋夢又不成燈又燼¶
　　前調　　　　　　　　　　　　歐陽修¶
西湖南北煙波濶風裏絲簧聲韻咽舞餘裙帶緑雙垂¶
酒入香腮紅一抹　杯深不覺琉璃滑貪看六么花十¶
八眀朝車馬各東西惆悵畫橋風與月¶
　　前調　　　　　　　　　　　　歐陽修¶
<pb:KR4j0074_WYG_031-11b>¶
燕鴻過後春歸去細算浮生千萬緒來如春夢㡬多時¶
去似朝雲無覓處　聞琴解珮神仙侣挽斷羅衣留不¶
住勸君莫作獨醒人爛醉花間應有數¶
　　前調　　　　　　　　　　　　歐陽修¶
蝶飛芳草花飛路把酒已嗟春色暮當時枝上落殘花¶
今日水流何處去　樓前獨遶鳴蟬樹憶把芳條吹㬉¶
絮紅蓮緑芰亦芳菲不奈金風兼玉露¶
　　前調　　　　　　　　　　　　歐陽修¶
<pb:KR4j0074_WYG_031-12a>¶
檀槽碎響金絲撥露濕潯陽江上月不知商婦為誰愁¶
一曲行人留夜發　畫堂花月新聲别紅蕊調長彈未¶
徹暗將深意祝膠絃惟願絃絃無斷絶¶
　　前調　　　　　　　　　　　　歐陽修¶
金花盞面紅煙透舞急香茵隨歩皺青春才子有新詞¶
紅粉佳人重勸酒　也知自為傷春痩歸騎休交銀燭¶
候擬將沉醉為清歡無奈醒來還感舊¶
　　前調(桞/)　　　　　　　　　　　歐陽修¶
<pb:KR4j0074_WYG_031-12b>¶
黄金弄色輕於粉濯濯春條如水嫩為縁力薄未禁風¶
不奈多嬌長似困　腰柔乍怯人相近眉小未知春有¶
恨勸君著意惜芳菲莫待行人攀折盡¶
　　前調　　　　　　　　　　　　歐陽修¶
沉沉庭院鶯吟弄日㬉煙和春氣重緑楊嬌眼為誰回¶
芳草深心空自動　倚䦨無語傷離鳯一片風情無處¶
用尋思還有舊家心蝴蝶時時來役夢¶
　　前調　　　　　　　　　　　　歐陽修¶
<pb:KR4j0074_WYG_031-13a>¶
去時梅萼初凝粉不覺小桃風力損棃花最晚又凋零¶
何事歸期無定準　䦨干倚徧重來凭淚粉偷將紅袖¶
印蜘蛛喜鵲誤人多似此無憑安足信¶
　　前調　　　　　　　　　　　　歐陽修¶
酒美春濃花世界得意人人千萬態莫教辜負&KR0233;陽天¶
過了堆金何處買　已去少年無計奈且願芳心長恁¶
在閒愁一㸃上心來算得東風吹不解¶
　　前調　　　　　　　　　　　　歐陽修¶
<pb:KR4j0074_WYG_031-13b>¶
湖邉栁外樓髙處望斷雲山多少路䦨干倚徧使人愁¶
又是天涯初日暮　輕無管繫狂無數水畔花飛風裏¶
絮算伊渾是薄情郎去便不來來便去¶
　　前調　　　　　　　　　　　　歐陽修¶
南園粉蝶能無數度翠穿紅來復去倡條冶葉恣留連¶
飄蕩輕於花上絮　朱䦨夜夜風兼露宿粉棲香無定¶
所多情翻却似無情贏得百花無限妒¶
　　前調(子規/)　　　　　　　　　　歐陽修¶
<pb:KR4j0074_WYG_031-14a>¶
江南三月春光老月落禽啼天未曉露和啼血染花紅¶
恨過千家煙樹杪　雲垂玉枕屏山小夢欲成時驚覺¶
了人心應不似伊心若解思歸歸合早¶
　　前調　　　　　　　　　　　　歐陽修¶
東風本是開花信及至花時風更緊吹開吹謝苦匆匆¶
春意到頭無處問　把酒臨風千萬恨欲埽殘紅猶未¶
忍夜來風雨轉離披滿眼凄凉愁不盡¶
　　前調　　　　　　　　　　　　歐陽修¶
<pb:KR4j0074_WYG_031-14b>¶
隂隂樹色籠晴晝清澹園林春過後杏腮輕粉日催紅¶
池面緑羅風巻皺　佳人向晚新妝就圎膩歌㗋珠欲¶
溜當筵莫放酒杯遲樂事良辰難入手¶
　　前調　　　　　　　　　　　　歐陽修¶
芙蓉闘暈胭脂淺留著晚花開小宴畫船紅日水風清¶
桞色溪光晴照㬉　美人爭勸棃花盞舞困玉腰裙縷¶
慢莫教銀燭促歸期已祝斜陽休便晚¶
　　前調　　　　　　　　　　　　晏㡬道¶
<pb:KR4j0074_WYG_031-15a>¶
秋千院落重簾暮彩筆閒來題繡户牆頭丹杏雨餘花¶
門外緑楊風後絮　朝雲信斷知何處應作襄王春夢¶
去紫騮認得舊游踪嘶過畫橋東畔路¶
　　前調　　　　　　　　　　　　晏㡬道¶
小顰若解愁春暮一笑留春春也住晚紅初減謝池花¶
新翠已遮瓊苑路　湔裙曲水曽相遇挽斷羅巾容易¶
去啼珠彈盡又成行畢竟心情無㑹處¶
　　前調　　　　　　　　　　　　晏㡬道¶
<pb:KR4j0074_WYG_031-15b>¶
小蓮未解論心素狂似鈿箏絃厎柱臉邉霞散酒初醒¶
眉上月殘人欲去　舊時家近章臺住盡日東風吹栁¶
絮生憎繁杏緑隂時正礙粉牆偷眼覷¶
　　前調　　　　　　　　　　　　晏㡬道¶
風簾向曉寒成陣未報東風消息近試從梅蔕紫邉尋¶
更遶栁枝柔處問　來遲不是春無信開晚却疑花有¶
恨又應添得㡬分愁二十五絃彈未盡¶
　　前調　　　　　　　　　　　　晏㡬道¶
<pb:KR4j0074_WYG_031-16a>¶
念奴初唱離亭宴㑹作離聲勾别怨當時垂淚憶西樓¶
濕盡羅衫歌未徧　難逢最是身強健無定莫如人聚¶
散已&KR0184;歸袖醉相扶更惱香檀珍重勸¶
　　前調　　　　　　　　　　　　晏㡬道¶
玉真能唱朱簾靜憶上雙蓮池上聽百分蕉葉醉如泥¶
却向斷腸聲裏醒　夜凉水月鋪眀鏡更有嬌花閒弄¶
影曲終人意似流波休問心期何處定¶
　　前調　　　　　　　　　　　　晏㡬道¶
<pb:KR4j0074_WYG_031-16b>¶
阿茸十五腰肢好天與懐春風味早畫眉勻臉不知愁¶
殢酒熏香偏稱小　東城楊栁西城草㑹合難期如意¶
少思量心事薄輕雲緑鏡臺前還自笑¶
　　前調　　　　　　　　　　　　晏㡬道¶
瓊酥酒面風吹醒一縷斜紅臨晚鏡小顰㣲笑盡妖嬈¶
淺注輕勻長澹淨　手挼梅蕊尋香徑正是佳期期未¶
定春來還為箇般愁痩損宫腰羅帶剰¶
　　前調　　　　　　　　　　　　晏㡬道¶
<pb:KR4j0074_WYG_031-17a>¶
青娥學得秦娥似金屋瑶臺知姓氏可憐春恨一生心¶
長帶粉痕雙袖淚　從來嬾話低眉事今日新聲誰㑹¶
意坐中應有賞音人試問回腸曽斷未¶
　　前調　　　　　　　　　　　　晏㡬道¶
旗亭西畔朝雲住沉水香煙長滿路栁隂分到畫眉邊¶
花片飛來垂手處　妝成儘任秋娘妒裊裊盈盈當繡¶
户臨風一曲醉騰騰陌上行人凝恨去¶
　　前調　　　　　　　　　　　　晏㡬道¶
<pb:KR4j0074_WYG_031-17b>¶
離鸞照罷塵生鏡㡬㸃吳霜侵緑鬢琵琶絃上語無憑¶
荳䓻梢頭春有信　相思&KR0184;損朱顔盡天若多情終欲¶
問雪牎休記夜來寒桂酒已銷人去恨¶
　　前調　　　　　　　　　　　　晏㡬道¶
初心已恨花期晚别後相思長在眼蘭衾猶有舊時香¶
毎到夢回珠淚滿　多應不信人腸斷㡬夜夜寒誰共¶
暖欲將恩愛結來生只恐來生縁又短¶
　　前調　　　　　　　　　　　　晏㡬道¶
<pb:KR4j0074_WYG_031-18a>¶
東風又作無情計&KR0233;粉嬌紅吹滿地碧樓簾影不遮愁¶
還似去年今日意　誰知錯管春殘事到處登臨曽費¶
淚此時金盞直須深看盡落花能㡬醉¶
　　前調　　　　　　　　　　　　晏幾道¶
雕鞍好為鶯花住占取東城南陌路儘教春思亂如雲¶
莫管世情輕似絮　古來多被虛名誤寧負虚名身莫¶
負勸君頻入醉鄉來此是無愁無恨處¶
　　前調　　　　　　　　　　　　晏㡬道¶
<pb:KR4j0074_WYG_031-18b>¶
斑騅路與陽臺近前度無題初借問㬉風鞭袖儘閒垂¶
㣲月簾櫳曽暗認　梅花未足憑芳信絃語豈堪傳素¶
恨翠眉饒似逺山長寄與此愁顰不盡¶
　　前調　　　　　　　　　　　　晏㡬道¶
當年信道情無價桃葉尊前論别夜臉紅心緒學梅妝¶
眉翠工夫如月畫　來時醉倒旗亭下知是阿誰扶上¶
馬憶曽挑盡五更燈不記臨分多少話¶
　　前調　　　　　　　　　　　　晏幾道¶
<pb:KR4j0074_WYG_031-19a>¶
採蓮時候慵歌舞永日間從花裏度暗隨蘋末曉風來¶
直待栁梢斜月去　停橈共説江頭路臨水樓臺蘓小¶
住細思巫峡夢回時不減秦源腸斷處¶
　　前調　　　　　　　　　　　　晏㡬道¶
輕風拂栁冰初綻細雨銷塵雲未散紅牎青鏡待妝梅¶
緑陌髙樓催送鴈　畫羅歌扇金蕉醆記得尋芳心緒¶
慣鳳城寒盡又飛花嵗嵗春光常有限¶
　　前調　　　　　　　　　　　　晏㡬道¶
<pb:KR4j0074_WYG_031-19b>¶
紅綃學舞腰肢軟巧織舞衣宫樣染織成雲外鴈行斜¶
染作江南春水淺　露桃宫裏隨歌管一曲霓裳紅日¶
晚歸來雙袖酒成痕小字香牋無意展¶
　　前調　　　　　　　　　　　　張　先¶
人意共憐花月滿花好月圎人又散歡情去逐逺雲空¶
往事過如幽夢斷　草樹爭春紅影亂一唱雞聲千萬¶
怨任教遲日更添長能得㡬時擡眼看¶
　　前調　　　　　　　　　　　　張　先¶
<pb:KR4j0074_WYG_031-20a>¶
相離徒有相逢夢門外馬蹄塵已動怨歌留待醉時聽¶
逺目不堪空際送　今宵風月知誰共聲咽琵琶槽上¶
鳳人生無物比多情江水不深山不重¶
　　前調(邠州/作)　　　　　　　　　　張　先¶
青銅貼水萍無數臨曉西湖春漲雨泥新輕燕面前飛¶
風慢落花衣上住　紅裙空解煙蛾聚雲月却能隨馬¶
去眀朝何處上髙臺回認玉峰山下路¶
　　前調　　　　　　　　　　　　張　先¶
<pb:KR4j0074_WYG_031-20b>¶
西湖楊栁風流絶滿縷青春看贈别牆頭簌簌暗飛花¶
山外隂隂初落月　秦姬穠麗雲梳髪持酒聽歌留晚¶
發驪駒應亦解人情欲出重城嘶不歇¶
　　前調(送張/中行)　　　　　　　　　　張　先¶
揷花勸酒鹽橋館召節促行龍闕逺吳船漸近晚潮生¶
蠻榼未空寒日短　慶門奕世隆宸睠歸到月陂梅已¶
綻有情願寄向南枝圖得洛陽春色看¶
　　前調　　　　　　　　　　　　張　先¶
<pb:KR4j0074_WYG_031-21a>¶
去年春日芳菲國青蕊如梅終忍摘闌邉縱欲説相思¶
緑蠟宻緘朱粉飾　歸來故苑重尋覓花滿舊枝心更¶
惜鴛鴦從小自相䨇若不多情頭不白¶
　　前調(乙夘吳/興寒食)　　　　　　　　　張　先¶
龍頭舴艋吳兒競筍柱秋千游女並芳洲拾翠暮忘歸¶
秀野踏青來不定　行雲去後遥山暝已放笙歌池院¶
静中庭月色上清眀無數楊花過無影¶
　　前調(贈周邵/二生)　　　　　　　　　張　先¶
<pb:KR4j0074_WYG_031-21b>¶
輕牙低掌隨聲聽合調破宫雲自凝珠娘翠黛有人描¶
瓊女分鬟待誰併　弄妝俱學閒心性故向鸞臺同照¶
影雙頭蓮子一時花天碧秋池水如鏡¶
　　前調　　　　　　　　　　　　栁　永¶
皇都今夕知何夕特地風光盈綺陌金絲玉管咽春空¶
蠟炬蘭燈燒夜色　鳳樓十二神仙宅珠履三千鵷鷺¶
客金吾不禁六街遊狂煞雲踪并雨跡¶
　　前調　　　　　　　　　　　　栁　永¶
<pb:KR4j0074_WYG_031-22a>¶
蟲娘舉措皆淹潤每到婆娑偏逞俊香檀敲緩玉纎遲¶
畫鼔聲喧蓮歩緊　貪為顧盼誇風韻往往曲終情未¶
盡坐中年少暗銷魂爭問青鸞家逺近¶
　　前調(杏花/)　　　　　　　　　　栁　永¶
翦裁用盡春工意淺蘸朝霞千萬蕊天然澹泞好精神¶
洗盡嚴妝方見媚　風亭月榭閒相倚紫玉枝梢紅蠟¶
蔕假饒花落未銷愁煑酒杯盤催結子¶
　　前調(海棠/)　　　　　　　　　　栁　永¶
<pb:KR4j0074_WYG_031-22b>¶
東風催露千嬌面欲綻紅深開處淺日髙梳洗甚時忺¶
㸃滴臙脂勻未徧　霏㣲雨罷殘陽院洗出都城新錦¶
段美人纎手摘芳枝挿在釵頭和鳳顫¶
　　前調(栁/)　　　　　　　　　　　栁　永¶
黄金萬縷風牽細寒食初頭春有味殢煙尤雨索春饒¶
一日三眠誇得意　章街隋岸歡遊地髙拂樓臺低映¶
水楚王空待學風流餓損宫腰終不似¶
　　前調　　　　　　　　　　　　蘇　軾¶
<pb:KR4j0074_WYG_031-23a>¶
知君仙骨無寒暑千載相逢猶旦暮故將别語惱佳人¶
要看棃花枝上雨　落花已逐回風去花本無心鶯自¶
訴眀朝歸路下塘西不見鶯啼花落處¶
　　前調　　　　　　　　　　　　蘇　軾¶
元宵似是歡逰好何况公庭民訟少百家逰賞上春臺¶
千里神仙迷海島　平原不似髙陽傲促席雍容陪語¶
笑座中有客最多情不惜玉山&KR0184;醉倒¶
　　前調(夜雨/寄弟)　　　　　　　　　　蘇　軾¶
<pb:KR4j0074_WYG_031-23b>¶
梧桐葉上三更雨驚破夢魂無覔處夜凉枕簟已知秋¶
更聽寒蛩促機杼　夢中歴歴來時路猶在江亭醉歌¶
舞尊前必有問君人為道别來心與緒¶
　　前調　　　　　　　　　　　　蘇　軾¶
經旬未識東君信一夕薫風來觧愠紅綃衣薄麥秋寒¶
緑綺韻低梅雨潤　𤓰頭緑染山光嫩弄色金桃新傅¶
粉日髙慵捲水晶簾猶帶春醪紅玉困¶
　　前調(秋晚次/歐公韻)　　　　　　　　　蘇　軾¶
<pb:KR4j0074_WYG_031-24a>¶
霜餘已失長淮濶空聽潺潺清潁咽佳人猶唱醉翁詞¶
四十三年如電抹　草頭秋露流珠滑三五盈盈還二¶
八與余同是識翁人惟有西湖波底月¶
　　前調　　　　　　　　　　　　蘇　軾¶
髙平四面開雄壘三月風光初覺媚園中桃李使君家¶
城上亭臺逰客醉　歌翻楊栁金尊沸飲散凭䦨無限¶
意雲深不見玉關遥草細山重殘照裏¶
　　前調　　　　　　　　　　　　黄庭堅¶
<pb:KR4j0074_WYG_031-24b>¶
翰林本是神仙謫落帽風流傾坐席座中還有賞音人¶
能岸烏紗浮大白　江山依舊雲横碧昨日主人今日¶
客誰分賔主強惺惺問取磯頭新婦石¶
　　前調　　　　　　　　　　　　黄庭堅¶
風開冰面魚紋皺暖入芳心犀㸃透乍看晴日弄柔條¶
憶得章臺人姓栁　心情老大癡成就不復淋浪沾翠¶
袖早梅獻笑尚窺隣小蜜竊香如遺夀¶
　　前調　　　　　　　　　　　　黄庭堅¶
<pb:KR4j0074_WYG_031-25a>¶
東君未試雷霆手洒雪開春春鎻透帝臺應㸃萬年枝¶
窮巷偏欺三徑栁　峰排羣玉森相就中有摩圍為領¶
袖凝香牎下與誰看一曲琵琶千萬夀¶
　　前調　　　　　　　　　　　　黄庭堅¶
新年何許春光漏小苑閒門風日透酥花入座頗欺梅¶
雪絮因風全是栁　使君落筆春詞就應唤歌檀催舞¶
袖得開眉處且開眉人世可能金石夀¶
　　前調　　　　　　　　　　　　黄庭堅¶
<pb:KR4j0074_WYG_031-25b>¶
黔中士女逰晴晝花信輕寒羅綺透爭尋穿石道宜男¶
更買江魚雙貫栁　竹枝歌好移船就依倚風光垂翠¶
袖滿傾蘆酒指摩圍相守與郎如許夀¶
　　前調　　　　　　　　　　　　秦　觀¶
秋容老盡芙蓉院草上霜花勻似翦西樓促坐酒杯深¶
風壓繡簾香不巻　玉纎慵整銀筝鴈紅袖時籠金鴨¶
㬉嵗華一任委西風獨有春紅留醉臉¶
　　前調　　　　　　　　　　　　陳師道¶
<pb:KR4j0074_WYG_031-26a>¶
隂隂雲日江城晚小院回廊春已滿誰家言語似黄鸝¶
深閉玉籠千萬囀　蓬萊易到人難見香火無憑空有¶
怨不辭歌裏斷人腸只怕有腸無處斷¶
　　前調(汝隂湖上/同東坡)　　　　　　　　陳師道¶
湖平朩落揺空濶葉底流泉鳴復咽酒邊清漏往時同¶
花裏朱絃纎手抹　風光過手春冰滑十事違人常七¶
八不將白髪並黄花擬下清流攬眀月¶
　　前調　　　　　　　　　　　　陳師道¶
<pb:KR4j0074_WYG_031-26b>¶
榮光休氣天為瑞道祖當天傳寳裔千年昌運此時逢¶
四海歡聲今日沸　濛濛香霧沾衣膩漠漠輕寒梅栁¶
細封人長有祝堯心從此年年并嵗嵗¶
　　前調　　　　　　　　　　　　賀　鑄¶
秦絲絡絡呈纎手寳鴈斜飛三十九徵招新譜日邊來¶
傾耳吳娃驚未有　文園老大難堪酒蜜炬垂花知夜¶
乆更須嫵媚做腰肢細學永豐坊畔栁¶
　　前調　　　　　　　　　　　　賀　鑄¶
<pb:KR4j0074_WYG_031-27a>¶
張燈結綺籠馳道六六洞天連夜到昭華吹斷紫雲迴¶
悵望人間新夢覺　傾城猶記東隣妙尊酒相逢留一¶
笑盧郎任老儘多才不數五陵狂俠少¶
　　前調　　　　　　　　　　　　賀　鑄¶
清琴再鼓求凰弄紫陌屢盤驕馬鞚逺山眉樣認心期¶
流水車音牽目送　歸來翠被和衣擁醉觧寒生鐘鼓¶
動此情只許夢相親每向夢中還説夢¶
　　前調　　　　　　　　　　　　賀　鑄¶
<pb:KR4j0074_WYG_031-27b>¶
珮環聲認腰肢軟風裏麝薫知近逺此生常羡玉妝臺¶
得見曉來梳畫面　回廊㡬歩通深院一行繡衣簾不¶
巻酒䦨歌罷欲黄昏腸斷歸巢䨇燕燕¶
　　前調　　　　　　　　　　　　賀　鑄¶
銀簧鴈柱香檀撥鏤板三聲催細抹舞腰輕怯絳裙長¶
羞按築毬花十八　東城栁岸匆匆發畫舫一篙煙水¶
闊可憐單枕欲眠時還見尊前前夜月¶
　　前調(戊寅重/陽不飲)　　　　　　　　　毛　滂¶
<pb:KR4j0074_WYG_031-28a>¶
西風吹冷沉香篆門掩小牎紅葉院卧看黄菊送重陽¶
露重煙寒花未徧　山翁病怯琉璃簟日日愁侵霜鬢¶
短一杯菊葉小雲團滿眼蕭蕭松竹晚¶
　　前調(庚辰重九/客東都)　　　　　　　　毛　滂¶
泥銀四壁蝸盤篆眀月一庭秋滿院不知陶菊緫開無¶
但見杜苔新雨徧　去年醉倒雲為簟未盡百壺驚日¶
短小雲今夜伴牢愁好在鳳城春未晚¶
　　前調(元日/)　　　　　　　　　　毛　滂¶
<pb:KR4j0074_WYG_031-28b>¶
一年滴盡蓮花漏碧井屠蘇沉凍酒曉寒料峭尚欺人¶
春態苖條先到栁　佳人重勸千長夀栢葉椒花芬翠¶
袖醉鄉深處少相知秖與東君偏故舊¶
　　前調(賞梅/)　　　　　　　　　　毛　滂¶
蕊珠宫裏三千女滴粉為春塵不住月華冷處欲迎人¶
七里香風生滿路　一枝誰寄長安去想得韶光能㡬¶
許醉翁滿眼玉玲瓏直到煙空雲盡處¶
　　前調(立春/日)　　　　　　　　　　毛　滂¶
<pb:KR4j0074_WYG_031-29a>¶
小園半夜東風轉吹皺冰池雲母面曉披閶闔見朝陽¶
知向碧堦添㡬線　嫩煙弄栁晴先暖殘雪禁梅香尚¶
淺殷勤洗拂舊東君多少韶華聊借看¶
　　前調(至盱/眙)　　　　　　　　　　毛　滂¶
長安回首空雲霧春夢覺來無覓處冷煙寒雨又黄昏¶
數盡一堤楊栁樹　楚山照眼青無數淮口潮生催曉¶
渡西風吹面立蒼茫欲寄此情無鴈去¶
　　前調(春雨/夜)　　　　　　　　　　毛　滂¶
<pb:KR4j0074_WYG_031-29b>¶
一春花事今宵了㸃檢落紅都已少阿誰追路問東君¶
祇有青青河畔草　尊前不信韶華老酒意韶光相借¶
好簷前暮雨亦多情未做朝雲容易曉¶
　　前調　　　　　　　　　　　　毛　滂¶
壓玉為漿麟作䏑珠樹瓊葩長不謝翠簾繡㬉燕歸來¶
寳鴨花香蜂上下　沙堤珮馬催公駕月白風清天不¶
夜重來赫赫照嵒廊不動堂堂凝太華¶
　　前調　　　　　　　　　　　　杜安世¶
<pb:KR4j0074_WYG_031-30a>¶
玉燭光眀正旦好斗柄東回春太早嶺寒猶鏁去年梅¶
江㬉新催今嵗草　蜀國熙熙冬令杪更喜壽陽新夢¶
覺玉杯齊舉樂音諧遥想金階天仗曉¶
　　前調　　　　　　　　　　　　杜安世¶
晴景融融春色淺落盡梅花千萬片小池冰觧水紋生¶
消息未聞梁上燕　樓倚輕寒風力軟目斷孤雲天自¶
逺又還依舊去年時寂寞痩容人怪見¶
　　前調　　　　　　　　　　　　杜安世¶
<pb:KR4j0074_WYG_031-30b>¶
綸命忽從天上至便綰兵符辭漕計漢庭起草舊郎官¶
蜀部坐籌新將帥　紅斾碧幢春色裏驕馬嘶風花片¶
墜送行今日短亭中惱殺故人湏盡醉¶
　　前調　　　　　　　　　　　　杜安世¶
春景抛人無處問多謝石榴花又噴茜羅揉出碎英繁¶
紅蠟鏤成香萼潤　血色新裙羞莫近宻葉柔條相間¶
襯雨餘寂寞假山傍鄉國尚遥西海信¶
　　前調　　　　　　　　　　　　杜安世¶
<pb:KR4j0074_WYG_031-31a>¶
　三月初三春漸老徧地殘花風暗埽命儔嘯侣擁笙歌¶
　臨水汎觴逰宴好　浮利浮名何足道麗景芳時湏笑¶
　傲今年不似去年懽雲海路長天杳杳¶
　¶
　¶
　¶
　¶
　¶
<pb:KR4j0074_WYG_031-31b>¶
　¶
　¶
　¶
　¶
　¶
　¶
　¶
御選歴代詩餘巻三十一¶

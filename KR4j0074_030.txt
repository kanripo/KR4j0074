# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.006138
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷三十目錄
<pb:KR4j0074_WYG_030-1a>¶
　欽定四庫全書¶
御選歴代詩餘巻三十目錄(五十/六字)¶
　　　虞美人¶
　　　　南唐李煜(二首/)¶
　　　　馮延已(二首/)¶
　　　　晏㡬道(八首/)¶
　　　　張　先(二首/)¶
　　　　蘇　軾(六首/)¶
<pb:KR4j0074_WYG_030-1b>¶
　　　　黄庭堅(二首/)¶
　　　　秦　觀(三首/)¶
　　　　晁補之(三首/)¶
　　　　陳師道¶
　　　　李豸¶
　　　　毛　滂(三首/)¶
　　　　舒　亶(三首/)¶
　　　　趙令畤¶
<pb:KR4j0074_WYG_030-2a>¶
　　　蘇　庠¶
　　　葛勝仲¶
　　　周紫芝(三首/)¶
　　　謝　逸(三首/)¶
　　　周邦彦(六首/)¶
　　　陳　克(二首/)¶
　　　何　&KR1388;¶
　　　王安中(二首/)¶
<pb:KR4j0074_WYG_030-2b>¶
　　　向子諲(四首/)¶
　　　蔡　伸(二首/)¶
　　　葉夢得(二首/)¶
　　　徐　俯¶
　　　陳與義¶
　　　趙長卿¶
　　　吕本中¶
　　　曽　覿¶
<pb:KR4j0074_WYG_030-3a>¶
　　　范成大(二首/)¶
　　　陳三聘(四首/)¶
　　　程　垓¶
　　　洪　适¶
　　　吳　儆(三首/)¶
　　　趙彦端(三首/)¶
　　　王千秋(三首/)¶
　　　陳　亮¶
<pb:KR4j0074_WYG_030-3b>¶
　　　張　榘(三首/)¶
　　　方千里(二首/)¶
　　　楊澤民(二首/)¶
　　　沈端節(三首/)¶
　　　蔣　㨗(二首/)¶
　　　吳文英¶
　　　張　炎(二首/)¶
　　　石孝友¶
<pb:KR4j0074_WYG_030-4a>¶
　　　趙君舉¶
　　　王文甫¶
　　　林正大¶
　　　葛長庾¶
　　　趙　攄¶
　　　李　宴¶
　　　元好問¶
　　　趙孟頫(二首/)¶
<pb:KR4j0074_WYG_030-4b>¶
　　　蕭允之¶
　　　劉天迪¶
　　　張　翥¶
　　　王　行(二首/)¶
　　　劉　基¶
　　　吳子孝¶
　　　周　用¶
　　　王錫爵¶
<pb:KR4j0074_WYG_030-5a>¶
　　　　王世貞¶
　　　　吳鼎芳¶
　　　　陳子龍¶
　　　　沈鍾鶴¶
　　　　沈宜修¶
　　　　葉小鸞¶
　¶
　¶
<pb:KR4j0074_WYG_030-5b>¶
　¶
　¶
　¶
　¶
　¶
　¶
　¶
御選歴代詩餘巻三十目録¶
#+PROPERTY: JUAN 卷三十
<pb:KR4j0074_WYG_030-6a>¶
　欽定四庫全書¶
御選歴代詩餘巻三十(五十/六字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　虞美人¶
　　　(䨇調五十六字與桃源憶故/人之别名虞美人影者無渉)¶
　　　虞美人　　　　　　　　　　南唐李煜¶
　風迴小院庭蕪緑栁眼春相續凭䦨半日獨無言依舊¶
<pb:KR4j0074_WYG_030-6b>¶
　竹聲新月似當年　笙歌未散尊罍在池面冰初解燭¶
　明香暗畫樓深滿鬢清霜殘雪思難任¶
　　　前調　　　　　　　　　　　南唐李煜¶
　春花秋月何時了往事知多少小樓昨夜又東風故國¶
　不堪回首月明中　雕䦨玉砌應猶在只是朱顔改問¶
　君能有㡬多愁恰似一江春水向東流¶
　　　前調　　　　　　　　　　　　馮延已¶
　玉鈎鸞柱調鸚鵡宛轉留春語雲屏冷落畫堂空薄晚¶
<pb:KR4j0074_WYG_030-7a>¶
春寒無奈落花風　搴簾燕子低飛去拂鏡塵鸞舞不¶
知今夜月睂彎誰佩同心䨇結倚䦨干¶
　　前調　　　　　　　　　　　　馮延已¶
春山淡淡横秋水掩映遥相對秪知長作碧牎期誰信¶
東風吹散彩雲飛　銀屏夢與飛鸞逺祗有珠簾捲楊¶
花零落月溶溶塵掩玉筝絃柱畫堂空¶
　　前調　　　　　　　　　　　　晏幾道¶
閒敲玉鐙隨堤路一笑開朱户素雲凝淡月嬋娟門外¶
<pb:KR4j0074_WYG_030-7b>¶
鴨頭春水朩蘭船　吹花拾蕊嬉遊慣天與相逢晚一¶
聲長笛倚樓時應恨不題紅葉寄相思¶
　　前調　　　　　　　　　　　　晏幾道¶
飛花自有牽情地不向枝邉墜隨風飄蕩已堪愁更伴¶
東溪流水過秦樓　樓中翠黛含春怨閒倚䦨干徧自¶
彈䨇淚惜香紅暗恨玉顔光景與花同¶
　　前調　　　　　　　　　　　　晏㡬道¶
曲䦨干外天如水昨夜還曽倚初將明月比佳期長向¶
<pb:KR4j0074_WYG_030-8a>¶
月圎時候望人歸　羅衣著破前香在舊意誰敎改一¶
春離恨嬾調絃猶有兩行閒淚寳筝前¶
　　前調　　　　　　　　　　　　晏幾道¶
疎梅月下歌金縷憶共文君語更誰情淺似春風一夜¶
滿枝新緑替殘紅　蘋香已有蓮開信兩槳佳期近採¶
蓮時節定來無醉後滿身花影倩人扶¶
　　前調　　　　　　　　　　　　晏幾道¶
玉簫吹徧烟花路小謝經年去更敎誰畫逺山睂又似¶
<pb:KR4j0074_WYG_030-8b>¶
陌頭風細惱人時　時光不解年年好葉上秋聲早可¶
憐蝴蝶易分飛只有杏梁䨇燕每來歸¶
　　前調　　　　　　　　　　　　晏幾道¶
秋風不似春風好一夜金英老更誰來凭曲䦨干惟有¶
鴈邉斜月照關山　䨇星舊約年年在笑盡人情改有¶
期無定是無期説與小雲新恨也低睂¶
　　前調　　　　　　　　　　　　晏㡬道¶
濕紅箋紙迴文字多少柔腸事去年䨇燕欲歸時還是¶
<pb:KR4j0074_WYG_030-9a>¶
碧雲千里錦書遲　南樓風月長依舊别恨無端有倩¶
誰横笛倚危䦨今夜落梅聲裏怨關山¶
　　前調　　　　　　　　　　　　晏幾道¶
一絃彈盡仙韶樂曽破千金學玉樓銀燭夜深深愁見¶
曲中䨇淚落千金　從來不奈離聲怨㡬度朱絃斷未¶
知誰解賞新音長是好風明月暗知心¶
　　前調(述古移/南郡)　　　　　　　　　張　先¶
恩如明月家家到無處無清照一㠶秋色共雲遥眼力¶
<pb:KR4j0074_WYG_030-9b>¶
不知人逺上江橋　願君書札來䨇鯉古汴東流水宋¶
王臺畔楚宫西正是節趨歸路近沙堤¶
　　前調　　　　　　　　　　　　張　先¶
苕花落盡汀風定苕水天揺影畫船羅綺滿溪春一曲¶
石城清響入髙雲　壺觴昔嵗同歌笑今日無年少南¶
園花少故人稀月照玉樓依舊似當時¶
　　前調(琵琶/)　　　　　　　　　　蘇　軾¶
定場賀老今何在㡬度新聲改新聲坐使舊聲䦨俗耳¶
<pb:KR4j0074_WYG_030-10a>¶
只知繁手不須彈　斷絃試問誰能曉七嵗文姬小試¶
敎彈作輥雷聲應有開元遺老淚縱横¶
　　前調(陳述古將/代席上)　　　　　　　　蘇　軾¶
湖山信是東南美一望須千里使君能得㡬回來便使¶
尊前醉倒且徘徊　沙河塘裏燈初上水調誰家唱夜¶
䦨風靜欲歸時惟有一江明月碧琉璃¶
　　前調(揚州别/少游)　　　　　　　　　蘇　軾¶
波聲拍枕長淮曉隙月窺人小無情汴水自東流只載¶
<pb:KR4j0074_WYG_030-10b>¶
一船離恨向西州　竹溪花浦曽同醉酒味多於淚誰¶
敎風鑑在塵埃醖造一場煩惱向人來¶
　　前調　　　　　　　　　　　　蘇　軾¶
落花已作風前舞又送黄昏雨曉來庭院半殘紅惟有¶
遊絲千丈裊晴空　殷勤花下重㩦手更盡杯中酒美¶
人不用斂歌睂我亦多情無奈酒䦨時¶
　　前調　　　　　　　　　　　　蘇　軾¶
深深庭院清明過桃李初紅破柳絲搭在玉䦨干簾外¶
<pb:KR4j0074_WYG_030-11a>¶
瀟瀟微雨做輕寒　晚晴臺榭増明媚已判花前醉更¶
䦨人靜月侵廊獨自行來行去好思量¶
　　前調　　　　　　　　　　　　蘇　軾¶
持杯遥勸天邊月願月圓無缺持杯更復勸花枝且願¶
花枝長在莫離披　持杯月下花前醉休問榮枯事此¶
歡能有㡬人知對月逢花不飲待何時¶
　　前調(至當塗呈/郭功甫)　　　　　　　　黄庭堅¶
平生本愛江湖住鷗鷺無人處江南江北水雲連莫笑¶
<pb:KR4j0074_WYG_030-11b>¶
醯雞歌舞甕中天　當塗檥棹蒹葭外頼有賔朋在此¶
身無路入修門慚愧詩翁清些與招魂¶
　　前調(宜州見/梅作)　　　　　　　　　黄庭堅¶
天涯也有江南信梅破知春近夜䦨風細得香遲不道¶
曉來開徧向南枝　玉臺弄粉花應妒飄到睂心住平¶
生箇裏願杯深去國十年老盡少年心¶
　　前調　　　　　　　　　　　　秦　觀¶
髙城望斷塵如霧不見聮驂處夕陽村外小灣頭只有¶
<pb:KR4j0074_WYG_030-12a>¶
栁花無數送歸舟　瓊枝玉樹頻相見只恨離人逺欲¶
將幽恨寄青樓爭奈無情江水不西流¶
　　前調　　　　　　　　　　　　秦　觀¶
碧桃天上栽和露不是凡花數亂山深處水瀠洄可惜¶
一枝如畫為誰開　輕寒細雨情何限不道春難管為¶
君沉醉又何妨祗怕酒醒時候斷人腸¶
　　前調　　　　　　　　　　　　秦　觀¶
行行信馬横塘畔煙水秋平岸緑荷多少夕陽中知為¶
<pb:KR4j0074_WYG_030-12b>¶
阿誰凝恨背西風　紅妝艇子來何處蕩槳偷相顧鴛¶
鴦驚起不無愁栁外一䨇飛去却回頭¶
　　前調(廣陵/留别)　　　　　　　　　　晁補之¶
江南載酒平生事遊宦如萍寄蓬山歸路傍銀臺還是¶
揚州一夢却驚回　年年后土春來早不負金尊倒明¶
年朱履賞春時應寄瓊花一朶慰相思¶
　　前調(荅秦/令)　　　　　　　　　　晁補之¶
荒城又見重陽到狂醉還吹帽人生開口笑難逢何況¶
<pb:KR4j0074_WYG_030-13a>¶
良辰一半别離中　平臺朱履登髙處猶自懐人否且¶
簪黄菊滿頭歸惟有此花風韻似年時¶
　　前調(代内/)　　　　　　　　　　晁補之¶
梅花時候君輕去曽寄紅牋與胡麻好種少人知正是¶
歸時何處悞芳期　誰敎又作狂遊逺歸路楊花滿當¶
年不負瑣牎春老向長楸走馬更愁人¶
　　前調　　　　　　　　　　　　陳師道¶
城南觀閣連雲起形像丹青裏使君笳鼓渡江來盡帶¶
<pb:KR4j0074_WYG_030-13b>¶
江南春色放春回　青春欲住風催去流水花無數尊¶
前獨自一番新只有玉樓明月記遊人¶
　　前調　　　　　　　　　　　　李　豸¶
玉䦨干外清江浦𣺌𣺌天涯雨好風如扇雨如簾時見¶
岸花汀草漲痕添　青林枕上關山路卧想乘鸞處碧¶
蕪千里思悠悠惟有霎時春夢到南州¶
　　前調(東園/賞花)　　　　　　　　　　毛　滂¶
遊人莫笑東園小莫問花多少一枝半朶惱人腸無限¶
<pb:KR4j0074_WYG_030-14a>¶
姿姿媚媚倚斜陽　二分春去知何處賴是無風雨更¶
將繡幕宻遮花任是東風急性不由他¶
　　前調　　　　　　　　　　　　毛　滂¶
百花趕定東君去知與花何處陽春但更買花栽留住¶
蜂兒蝶子等君來　翠輕緑嫩庭隂好醉便眠芳草春¶
波如酒不曽空誰見東堂日日自春風¶
　　前調　　　　　　　　　　　　毛　滂¶
栁枝却學腰肢裊好似江東小春風吹緑上睂峰秀色¶
<pb:KR4j0074_WYG_030-14b>¶
欲流不斷眼波融　簷前月上燈花墮風遞餘香過小¶
歡雲散已難收到處冷煙寒雨為伊愁¶
　　前調(寄公/度)　　　　　　　　　　舒　亶¶
芙蓉落盡天涵水日暮滄波起背飛䨇燕貼雲寒獨向¶
小樓東畔倚䦨看　浮生只合尊前老雪滿長安道故¶
人早晚上髙臺贈我江南春色一枝梅¶
　　前調(欲雪/)　　　　　　　　　　舒　亶¶
酒邉陡覺羅衣暖獨倚黄昏看寒鴉兩兩下樓東著處¶
<pb:KR4j0074_WYG_030-15a>¶
暗雲垂地一重重　紅爐歡坐誰能醉多少看花意謝¶
娘也擬殢春風便送無端栁絮逼簾櫳¶
　　前調(蔣園/醉歸)　　　　　　　　　　舒　亶¶
重簾小閣香雲暖黛拂梳妝淺玉簫一曲杜韋娘誰是¶
蘇州刺史斷人腸　醉歸旋撥紅爐火却倚屏山坐銀¶
釭明滅月横斜還是畫樓角送小梅花¶
　　前調　　　　　　　　　　　　趙令畤¶
畫船穩泛春波𣺌夕雨寒聲小紫煙深處數峰横驚起¶
<pb:KR4j0074_WYG_030-15b>¶
一灘鷗鷺照川明　西樓今夜歸期悞恨入䦨干暮可¶
堪春事滿春懐不似珠簾新燕早歸來¶
　　前調(次俞仲/登韻)　　　　　　　　　蘇　庠¶
軍書未息梅仍破穿市溪流過閒來無處不關情一夜¶
鳴榔急雨雜灘聲　飄零無復還山夢雲屋春寒重山¶
連積水水連空溪上青蒲短短栁重重¶
　　前調(酬衛/卿)　　　　　　　　　　葛勝仲¶
三年曽不窺園樹辛苦螢牎暮怪來文譽滿清時柿葉¶
<pb:KR4j0074_WYG_030-16a>¶
書殘猶自日臨池　春秋新學卑繁露黄巻聊堪語家¶
人不用寄龜詩行看昇平樓外化龍歸¶
　　前調(西池見/梅作)　　　　　　　　　周紫芝¶
短牆梅粉香初透削約寒枝痩惱人知為阿誰開還伴¶
冷煙疎雨做愁媒　飄零苦恨春情薄不管花開落小¶
池疎影弄寒沙何似玉樓鸞鏡對横斜¶
　　前調(食𤓰/)　　　　　　　　　　周紫芝¶
西園摘處香和露洗盡南軒暑莫嫌座上適來蠅只恐¶
<pb:KR4j0074_WYG_030-16b>¶
怕寒難近玉壺冰　井花浮翠金盆小午夢初回了詩¶
翁自是不歸來不是青門無地可移栽¶
　　前調　　　　　　　　　　　　周紫芝¶
癡雲壓地風塵捲雪共春寒淺山城寒夜不燒燈時見¶
竹籬茅舍兩三星　九衢風裏香塵擁十載鼇山夢如¶
今獨自倚冰檐落盡短檠紅灺不成眠¶
　　前調　　　　　　　　　　　　謝　逸¶
碧梧翠竹交加影角簟紗㡡冷疎雲淡月媚横塘一陣¶
<pb:KR4j0074_WYG_030-17a>¶
荷花風起隔簾香　鴈横天末無消息水濶吳山碧刺¶
桐花上蝶翩翩惟有夜深清夢到郎邉¶
　　前調　　　　　　　　　　　　謝　逸¶
角聲吹散梅梢雪疎影黄昏月落英㸃㸃拂䦨干風送¶
清香滿院作輕寒　花甆羯鼓催行酒紅袖摻摻手曲¶
聲未徹寳杯空飲罷香熏翠被錦屏中¶
　　前調　　　　　　　　　　　　謝　逸¶
風前玉樹鏘金韻碧落佳期近疎雲影裏鵲橋低簷外¶
<pb:KR4j0074_WYG_030-17b>¶
一彎新月印修睂　星河漸曉銅壺咽又是經年别此¶
情曽與玉人知引起舊家離恨淚珠垂¶
　　前調　　　　　　　　　　　　周邦彦¶
燈前影去仍留戀腸斷朱扉逺不須紅雨洗香顋待得¶
薔薇花謝便歸來　舞腰歌板閒時按一任傍人看金¶
爐應見舊殘煤曽遣恩情容易似寒灰¶
　　前調　　　　　　　　　　　　周邦彦¶
廉纖小雨池塘徧細㸃開萍面一䨇燕子守朱門比似¶
<pb:KR4j0074_WYG_030-18a>¶
尋常時候易黄昏　宜城酒泛浮春絮細作更䦨語相¶
看羇思亂如雲又是一牎燈影兩愁人¶
　　前調　　　　　　　　　　　　周邦彦¶
疎籬曲徑田家小雲樹開秋曉天寒山色有無中野外¶
一聲鐘起送孤篷　添衣䇿馬尋亭堠愁抱惟宜酒菰¶
蒲睡鴨占陂塘縱被行人驚散又成䨇¶
　　前調　　　　　　　　　　　　周邦彦¶
淡雲籠月松溪路長記分攜處夢魂連夜遶松溪此夜¶
<pb:KR4j0074_WYG_030-18b>¶
相逢恰似夢中時　海山陡覺風光好莫惜金尊倒栁¶
花吹雪燕飛忙生怕扁舟歸去斷人腸¶
　　前調　　　　　　　　　　　　周邦彦¶
玉觴纔掩朱絃悄彈指壺天曉回頭猶認倚墻花只向¶
小橋南畔便天涯　銀蟾依舊當牎滿顧影魂先斷凄¶
風休颭半殘燈擬倩今宵歸夢到雲屏¶
　　前調　　　　　　　　　　　　周邦彦¶
金閨平帖春雲㬉晝漏花前短玉顔酒解豔紅消一晌¶
<pb:KR4j0074_WYG_030-19a>¶
捧心啼困不成嬌　别來新翠迷行徑牎鎖玲瓏影砑¶
綾小字夜來封斜倚曲䦨凝睇數歸鴻¶
　　前調　　　　　　　　　　　　陳　克¶
小山戢戢盆池淺芳樹隂隂轉紅䦨干上刺薔薇蝴蝶¶
飛來飛去兩三枝　繡裙斜立腰肢困翠黛縈新恨風¶
流蹤跡使人猜過了鬬雞時節合歸來¶
　　前調　　　　　　　　　　　　陳　克¶
緑隂滿院簾垂地落絮縈香砌池光不定藥欄低閒並¶
<pb:KR4j0074_WYG_030-19b>¶
一䨇鸂鶒没人時　舊歡黯黯成香夢帳冷金泥重日¶
虹斜處暗塵飛脉脉小牎孤枕鏡花移¶
　　前調　　　　　　　　　　　　何　&KR1388;¶
分香帊子揉藍膩欲去殷勤恵重來約在牡丹時只恐¶
花枝相妒故開遲　别來看盡閒桃李日日䦨干倚催¶
花無計問東風夢作一䨇蝴蝶繞芳叢¶
　　前調(贈李/士美)　　　　　　　　　　王安中¶
清商初入昭華琯宫葉秋聲滿草麻初罷月嬋娟想見¶
<pb:KR4j0074_WYG_030-20a>¶
明朝喜色動天顔　持杯滿勸龍頭客榮遇時方得詞¶
源三峽瀉瞿塘便是醉中宣去也無妨¶
　　前調(送權/朝美)　　　　　　　　　　王安中¶
文昌郎自文無比風露行千里試尋天上使星看却見¶
錦衣白晝過鄉關　邊城落照孤鴻外聨璧人相對應¶
吟紅葉送清秋向我舊題詩處更重遊¶
　　前調(梅花/)　　　　　　　　　　向子諲¶
江頭苦被梅花惱一夜霜須老誰將冰玉比精神除是¶
<pb:KR4j0074_WYG_030-20b>¶
凌波却月見天真　情髙意逺仍多思只有人相似滿¶
城桃李不能春獨向雪花深處露花身¶
　　前調　　　　　　　　　　　　向子諲¶
濛濛煙樹無重數不礙相思路晚雲分外欲増愁更那¶
堪聽疎雨送歸舟　雨來還被風吹去隕淚多如雨擬¶
題䨇葉問離憂怎得水隨人意肯西流¶
　　前調　　　　　　　　　　　　向子諲¶
去年不到瓊花底蝶夢空相倚今年特地趁花來因甚¶
<pb:KR4j0074_WYG_030-21a>¶
不敎同醉過花開　花知此恨年年有閒伴人春痩一¶
枝和淚寄春風應把舊愁新怨入睂峰¶
　　前調　　　　　　　　　　　　向子諲¶
去年雪滿長安樹坐斷揚州路今年看雪在揚州人在¶
蓬萊深處若為愁　而今不恨伊相悞自恨來何暮平¶
山堂下舊嬉遊只有舞春楊栁似風流¶
　　前調　　　　　　　　　　　　蔡　伸¶
瑶琴一弄清商怨樓外桐隂轉月華澄淡露華濃寂寞¶
<pb:KR4j0074_WYG_030-21b>¶
小池煙水冷芙蓉　攀花擷翠當時事緑葉同心字有¶
人還解憶人無過盡寒沙新鴈甚無書¶
　　前調　　　　　　　　　　　　蔡　伸¶
飛梁石徑關山路慘淡秋容暮一行新鴈破寒空腸斷¶
碧雲千里水溶溶　鸞衾欲展誰堪共簾幙霜華重鴨¶
爐香盡錦屏中幽夢今宵何許與君同¶
　　前調(上已/)　　　　　　　　　　葉夢得¶
一聲鶗鴂催春晚芳草連空逺年年餘恨怨殘紅可是¶
<pb:KR4j0074_WYG_030-22a>¶
無情容易愛隨風　茂林修竹山隂道千載誰重到半¶
湖流水夕陽前猶有一觴一詠似當年¶
　　前調　　　　　　　　　　　　葉夢得¶
數聲㣲雨風驚曉燭影敧斜照客愁不奈五更寒明日¶
棃花開盡有誰看　追尋猶記清明近為向花前問東¶
風正使解欺儂不道花應有恨也匆匆¶
　　前調　　　　　　　　　　　　徐　俯¶
梅花元自江南得還醉江南客雲中雨裏為誰香聞道¶
<pb:KR4j0074_WYG_030-22b>¶
數枝清笑出東牆　多情宋玉還知否梁苑無尋處臙¶
脂為萼玉為肌却恨惱人桃杏不同時¶
　　前調　　　　　　　　　　　　陳與義¶
張帆欲去仍搔首更醉君家酒吟詩日日待春風及至¶
桃花開後却匆匆　歌聲頻為行人咽記著尊前雪明¶
朝酒醒大江流滿載一船離恨向衡州¶
　　前調(江鄉/)　　　　　　　　　　趙長卿¶
雨聲破曉催行槳拍拍溪流長緑楊遶岸水痕斜恰似¶
<pb:KR4j0074_WYG_030-23a>¶
畫橋西畔那人家　人家樓閣臨江渚應是停歌舞珠¶
簾整日不閒鈎目斷征帆猶未識歸舟¶
　　前調　　　　　　　　　　　　吕本中¶
梅花自是於春嬾不是春來晚看伊開在衆花前便道¶
與春無分結因縁　風前月下頻相就笑我如伊痩㡬¶
回衝雨過疎籬已見一番青子綴殘枝¶
　　前調　　　　　　　　　　　　曽　覿¶
芙蓉池畔都開徧又是西風晚霽天碧淨暝雲收漸看¶
<pb:KR4j0074_WYG_030-23b>¶
一輪冰魄冷懸秋　閩山層疊迷歸路把酒寛愁緒舊¶
歡新恨㡬凄凉暗想瀛洲何處夢悠揚¶
　　前調　　　　　　　　　　　　范成大¶
玉簫驚報同雲重仍怪金瓶凍清眀將近雪花翻不道¶
海棠消痩栁絲寒　王孫沉醉狨氊幕誰怕羅衣薄燭¶
燈香霧兩厭厭彷彿有人愁損兩睂尖¶
　　前調(紅朩/犀)　　　　　　　　　　范成大¶
誰將擊碎珊瑚玉裝上交枝粟恰如嬌小萬瓊妃塗罷¶
<pb:KR4j0074_WYG_030-24a>¶
額黄嫌怕汚臙脂　日深未覺清香絶風露溶溶月滿¶
身花影弄凄凉無限月和風露一齊香¶
　　前調　　　　　　　　　　　　陳三聘¶
融融睡覺東風息行到溪亭側一枝梅玉似人人索笑¶
依然消痩不禁春　相逢試問情多少應怪山翁老翠¶
蘿髙䕶結花鄰一任餘芳爭學捧心顰¶
　　前調　　　　　　　　　　　　陳三聘¶
天公意向人情滿燈月人同看中秋雖是十分明不比¶
<pb:KR4j0074_WYG_030-24b>¶
今宵處處有華燈　豔桃穠李歌䦨後更醉青樓酒不¶
妨飲盡玉東西横笛聲中春色要君知¶
　　前調　　　　　　　　　　　　陳三聘¶
飛瓊曉壓梅枝重酒面羊羔凍誰將縞帶逐車翻明月¶
秦樓昨夜不勝寒　何湏捲起重簾幕愁怕春羅薄玉¶
杯持勸醉厭厭無奈有人籠袖出香尖¶
　　前調(紅朩/犀)　　　　　　　　　　陳三聘¶
亂紅翦碎煩纖玉相並黄金粟漢宫素面説明妃馬上¶
<pb:KR4j0074_WYG_030-25a>¶
秋風應解著臙脂　黄昏小樹堪愁絶不比梅花月滿¶
天風露透肌凉挿取䨇枝歸去是誰香¶
　　前調　　　　　　　　　　　　程　垓¶
輕紅短白東城路憶得分襟處桞絲無賴舞春柔不繫¶
離人只解繫離愁　如今花謝春將老栁下無人到月¶
明門外子規啼喚得人愁爭似喚人歸¶
　　前調　　　　　　　　　　　　洪　适¶
芭蕉滴滴牎前雨望斷江南路亂雲重疊㡬多山不似¶
<pb:KR4j0074_WYG_030-25b>¶
倦飛鷗鳥便知還　角聲更聽譙門弄夜夜思歸夢鄱¶
江樓下水含漪孤負釣灘煙艇緑蓑衣¶
　　前調(送兄益/章赴試)　　　　　　　　　吳　儆¶
銀屏一夜金風細便作中秋意碧天如水月如睂已有¶
征鴻摩月向南飛　金尊滿酌蟾宫客莫促陽關拍須¶
知丹桂擅秋天千里嬋娟指日十分圓¶
　　前調(七夕/)　　　　　　　　　　吳　儆¶
飛橋駕鵲天津濶雲馭看看發相思惟恨不相逢及至¶
<pb:KR4j0074_WYG_030-26a>¶
相逢還是去匆匆　垂絲揷竹真堪笑欲乞天孫巧天¶
孫多巧漫多愁巧得千般爭解勸郎留¶
　　前調　　　　　　　　　　　　吳　儆¶
䨇眸翦水團香雪雲際看新月生綃籠粉倚牎紗全似¶
瑶池疎影浸梅花　金翹翠靨䨇蛾淺斂袂低歌扇羞¶
紅膩臉語聲低想見流蘓帳掩燭明時¶
　　前調(九月飲/乗風亭)　　　　　　　　　趙彦端¶
煙空磴盡長松語佳處遺基古道人乘月又乘風未用¶
<pb:KR4j0074_WYG_030-26b>¶
秋衣沉水换熏籠　兩峰千澗依稀是想像詩翁醉莫¶
驚青蕊後時開笑倒江南陶令未歸來¶
　　前調(置酒舟/中作)　　　　　　　　　趙彦端¶
蘭畦梅徑香雲繞長恨相從少相從雖少却情親不道¶
頻相從後是行人　行人來去猶清痩想見相分後書¶
來梅子定嘗新記取江東日暮雨還雲¶
　　前調(夀劉/帥)　　　　　　　　　　趙彦端¶
疎梅淡月年年好春意今年早迎長時節近佳辰看取¶
<pb:KR4j0074_WYG_030-27a>¶
衮衣黄髪畫麒麟　酒中倒卧南山緑起舞人如玉風¶
流椿樹可憐生長與栁枝桃葉共青青¶
　　前調(寄李/公定)　　　　　　　　　　王千秋¶
流蘇斗帳泥金額我亦花前客謫仙標韻勝瓊枝一詠¶
一觴常是得追隨　自從風借雲帆便冷落青樓宴石¶
橋風月也應猜過盡中秋不見晚歸來¶
　　前調　　　　　　　　　　　　王千秋¶
琵琶絃畔春風面曽向尊前見彩雲初散燕空樓蕭寺¶
<pb:KR4j0074_WYG_030-27b>¶
相逢各認兩睂愁　舊時曲譜曽翻否好在曹剛手老¶
來心緒怯么絃出塞移船莫遣到愁邉¶
　　前調(和姚/伯和)　　　　　　　　　　王千秋¶
風花南北知何據常是將春負海棠開盡野棠開疋馬¶
﨑嶇還入亂山來　尊前人物勝前度誰記桃花句老¶
來情事不禁濃玉珮行雲切莫易丁東¶
　　前調　　　　　　　　　　　　陳　亮¶
東風蕩颺輕雲縷時送蕭蕭雨水邉臺榭燕新歸一口¶
<pb:KR4j0074_WYG_030-28a>¶
香泥濕帶落花飛　海棠糝徑鋪香繡依舊成春痩黄¶
昏庭院栁啼鴉記得那人和月折棃花¶
　　前調(和催梅/韻三首)　　　　　　　　　張　榘¶
金爐鈒就裙紋摺香燼低雲月玉鈿黏唾上睂心不似¶
壽陽簷下六花清　翠禽飛起南枝動驚破西湖夢仗¶
誰為作水龍聲吹綻寒葩詩眼為君青¶
　　前調　　　　　　　　　　　　張　榘¶
小蠻纔把鴛衾摺妝就梳横月探梅不似舊年心却愛¶
<pb:KR4j0074_WYG_030-28b>¶
牎前紙帳十分清　朔風吹起寒雲動午寢都無夢黄¶
昏更被竹枝聲唤起惺惺相對一燈青¶
　　前調　　　　　　　　　　　　張　榘¶
龍香淺漬羅屏摺睡思低睂月閒愁閒悶不關心心似¶
牎前梅影一般清　繡幃交掩流蘓動一覺瞢騰夢枕¶
山輕戛寳釵聲粉褪香顋零亂鬢鴉青¶
　　前調　　　　　　　　　　　　方千里¶
花臺響徹歌聲㬉白日林中短春心揺蕩客魂消搓粉¶
<pb:KR4j0074_WYG_030-29a>¶
揉香排比一團嬌　重來猶自尋芳徑吹鬢東風影歩¶
金蓮處緑苔封不見彩雲䨇袖舞驚鴻¶
　　前調　　　　　　　　　　　　方千里¶
髙樓逺閣花飛徧急雨捎池面翛翛楊栁不知門多少¶
亂鶯啼處暮煙昏　銀鈎小字題芳絮宛轉迴文語可¶
憐單枕夢行雲腸斷江南千里未歸人¶
　　前調　　　　　　　　　　　　楊澤民¶
層層樓閣薫風㬉花裏香苞短清芬不逐火雲消看了¶
<pb:KR4j0074_WYG_030-29b>¶
一重姿媚一重嬌　㡬回池上尋芳徑驚見波中影似¶
將千葉再包封腸斷昭陽一笑付飛鴻¶
　　前調(紅蓮/)　　　　　　　　　　楊澤民¶
小池芳蕊初開徧恰似新妝面扁舟一葉過吳門只向¶
花間髙卧度朝昏　浮萍㸃綴因風絮更共鴛鴦語花¶
間有女恰如雲不惜一生常作採花人¶
　　前調　　　　　　　　　　　　沈端節¶
去年寒食初相見花上䨇飛燕今年寒食又花開垂下¶
<pb:KR4j0074_WYG_030-30a>¶
重簾不許燕歸來　隔簾聼燕呢喃語似説相思苦東¶
君都不管閒愁一任落花飛絮兩悠悠¶
　　前調　　　　　　　　　　　　沈端節¶
卧紅堆碧紛無數春事知何許斑斑小雨裛棃花又是¶
清明時候不歸家　傷春減盡東陽帶人道多情態青¶
春留下許多愁分付與君今夜一停休¶
　　前調　　　　　　　　　　　　沈端節¶
暮雲衰草連天逺不記離人怨可憐無處不關情夢斷¶
<pb:KR4j0074_WYG_030-30b>¶
孤鴻哀怨兩三聲　恨君醉眼何時見夜夜相思徧梧¶
桐葉落候蛩秋惟有一江煙雨替人愁¶
　　前調　　　　　　　　　　　　蔣　㨗¶
絲絲楊栁絲絲雨春在冥濛處樓兒忒小不藏愁㡬度¶
和雲飛去覔歸舟　天憐客子鄉關逺借與花消遣海¶
棠紅近緑䦨干纔捲珠簾却又晚風寒¶
　　前調(聽雨/)　　　　　　　　　　蔣　㨗¶
少年聽雨歌樓上紅燭昏羅帳壯年聽雨客舟中江濶¶
<pb:KR4j0074_WYG_030-31a>¶
雲低斷鴈呌西風　而今聽雨僧廬下鬢已星星也悲¶
歡離合總無情一任堦前㸃滴到天明¶
　　前調　　　　　　　　　　　　吳文英¶
背庭緣恐花羞墜心事遥山裏小簾愁捲月籠明一寸¶
秋懐禁得㡬蛩聲　井梧不放西風起供與離人睡夢¶
和新月未圎時起看檐蛛結網又尋思¶
　　前調(憶栁/)　　　　　　　　　　張　炎¶
修睂刷翠春痕聚難翦愁來處斷絲無力挽韶華也學¶
<pb:KR4j0074_WYG_030-31b>¶
落紅流水到天涯　那回錯認章臺下却是陽闗也待¶
將新恨趁楊花不識相思一㸃在誰家¶
　　前調(題陳公/明藏冊)　　　　　　　　　張　炎¶
黄金誰解敎歌舞留得當時譜斷情殘意落人間漢上¶
行雲迷却舊巫山　妝樓何處尋樊素空悞周郎顧一¶
簾秋雨翦燈看無限羇愁分付玊笙寒¶
　　前調　　　　　　　　　　　　石孝友¶
醉尋芳草城頭路厎事頻凝竚麗譙直下小層樓鴛瓦¶
<pb:KR4j0074_WYG_030-32a>¶
重重匀砌㡬重愁　睡紅顰翠春風面咫尺無由見從¶
敎笑語落檐楹圖得香閨依約認郎聲¶
　　前調　　　　　　　　　　　　趙君舉¶
飛雲流水來無信花發年年恨小桃如臉栁如睂記得¶
那人模樣舊家時樓髙映歩拖金縷香濕黄昏雨如¶
今不見欲憑書門外水平波暖一雙魚¶
　　前調(迴文/)　　　　　　　　　　王文甫¶
黄金嫩栁揺絲軟永日堂空掩捲簾飛燕未歸來客去¶
<pb:KR4j0074_WYG_030-32b>¶
醉眠敧枕殢殘杯　睂山淺拂青螺黛整整埀䨇帶水¶
沉香熨窄衫輕瑩玉碧溪春溜眼波横¶
　　前調(括劉禹錫武/昌説笛歌)　　　　　　　林正大¶
武昌七十龎睂叟學笛從年少蕭蕭笛竹楚山秋當日¶
買材曽典黒貂裘　一聲占盡秋江月天外行雲絶如¶
今老去興猶遲尚想時時一曲夢中吹¶
　　前調　　　　　　　　　　　　葛長庚¶
蘋花零亂秋亭暮籬落江村路櫂歌揺曳釣船歸攪碎¶
<pb:KR4j0074_WYG_030-33a>¶
清風千頃翠琉璃　山銜初月明疎栁平野垂星斗莫¶
辭沉醉伴孤吟他日江南江北兩關心¶
　　前調(同孟利/器尋春)　　　　　　　　　趙　攄¶
春來日日風成陣桃李飄零盡樹頭樹厎覓殘紅只有¶
郭西棃雪照晴空　酬春湏得如川酒酒債尋常有葛¶
巾敧側倩人扶大似浣紗溪上醉騎驢¶
　　前調　　　　　　　　　　　　李　宴¶
佳人酒暈潮生頬灎灎霞千疊雨餘紅淚濕黄昏誤認¶
<pb:KR4j0074_WYG_030-33b>¶
當年人面倚朱門　飄零又送青春暮悵望劉郎去敎¶
人不恨五更風只恨馬蹄無處避殘紅¶
　　前調　　　　　　　　　　　　元好問¶
槐隂别院宜清晝入坐春風透美人圗子阿誰留都是¶
宣和名筆内家收　鶯鶯燕燕分飛後粉淡棃花痩只¶
除蘇小不風流斜挿一枝萱草鳳釵頭¶
　　前調(浙江舟/中作)　　　　　　　　　趙孟頫¶
潮生潮落何時了斷送行人老消沉萬古意無窮盡在¶
<pb:KR4j0074_WYG_030-34a>¶
長空淡淡鳥飛中　海門㡬㸃青山小望極煙波𣺌何¶
當駕我以長風便欲乗桴浮到日華東¶
　　前調　　　　　　　　　　　　趙孟頫¶
池塘處處生春草芳思紛繚繞醉中時作短歌行無奈¶
夕陽偏傍小牎明　故園荒徑迷行跡只有山仍碧及¶
今作樂送春歸莫待春歸去後始知非¶
　　前調　　　　　　　　　　　　蕭允之¶
朱樓曽記回嬌盼滿座春風轉紅潮生面酒㣲醺一曲¶
<pb:KR4j0074_WYG_030-34b>¶
清歌留住半牎雲　大都咫尺無消息望斷青鸞翼夜¶
長香短燭花紅多少思量只在雨聲中¶
　　前調　　　　　　　　　　　　劉天廸¶
子規解勸春歸去春亦無心住江南風景正堪憐到得¶
而今不去待何年　無端往事縈心曲兩鬢先驚緑薔¶
薇花發望春歸謝了薔薇又見棟花飛¶
　　前調　　　　　　　　　　　　張　翥¶
千林白雪花間譜價重黄金縷尊前自聽斷腸詞正是¶
<pb:KR4j0074_WYG_030-35a>¶
江南風景落花時　紅樓翠舫西湖路好寫新聲去為¶
憑宫羽敎歌兒不道居然才子鬢如絲¶
　　前調(顧氏/隱居)　　　　　　　　　　王　行¶
黄花翠竹臨溪處正是幽人住不嫌拄杖破蒼苔便道¶
有時隂雨也須來　隔簾塵土紛紛起乆厭襄陽市若¶
能招我作西隣從此一溪春水兩家分¶
　　前調(鄒氏/隱居)　　　　　　　　　　王　行¶
白雲紅樹秋山下一片江南畫門前流水帶晴沙更是¶
<pb:KR4j0074_WYG_030-35b>¶
繞籬寒菊正開花　如何眼厎逢佳處偏許幽人住也¶
須來此結茅茨莫待有人相寄草堂資¶
　　前調　　　　　　　　　　　　劉　基¶
秋來日日煙含雨不肯收殘暑小桃錯認是春回盡把¶
枝頭紅緑向人開　白雲流水青山逺門掩蒼苔晚草¶
間蜂蝶未須忙後夜雲英和月結成霜¶
　　前調(秋月/下作)　　　　　　　　　　吳子孝¶
輕雲不掩清秋月冷浸冰壺徹明輝相對且婆娑無奈¶
<pb:KR4j0074_WYG_030-36a>¶
漏深人醉興還多　風吹庭竹飄香露露濕寒蛩語十¶
分桂影漸團圎莫怪髙歌狂舞不成眠¶
　　前調　　　　　　　　　　　　周　用¶
先生何事先歸去獨卧雲深處縱然談笑有鴻儒敢忘¶
野人芹曝効區區　不來舊雨來今雨由我還由汝逢¶
人莫問九遷官惟有衰顔欲付紫金丹¶
　　前調　　　　　　　　　　　　王錫爵¶
四山染徧青青黛一水中間界撑篙直入上流頭未到¶
<pb:KR4j0074_WYG_030-36b>¶
桃花盡處莫回舟　鶴聲鹿跡沿溪滿深樹開樓館洞¶
門何事静無人但有石牀殘奕子縱横¶
　　前調　　　　　　　　　　　　王世貞¶
浮萍只待楊花去况更亷纖雨鴨頭虛染最長條醖造¶
離亭清淚㡬時消　珊瑚翠色新豐酒解醉愁人否薄¶
寒攛送汝南雞偏向碧紗㡡畔醒時啼¶
　　前調　　　　　　　　　　　　吳鼎芳¶
海棠不礙牎紗影鬢嚲鴛鴦領繡棚吹落唾花紅但見¶
<pb:KR4j0074_WYG_030-37a>¶
餘香一㸃裊晴風　栁眠無力輕煙惹春色撩人也舞¶
衫閒搭畫䦨邉日暖融融好箇洗頭天¶
　　前調(桃杏/)　　　　　　　　　　陳子龍¶
夭桃紅杏春初半總被薫風换王孫芳草路㣲茫只有¶
青山依舊對斜陽　綺羅如在無人到明月空相照夢¶
中樓閣水潺潺撇下一天星露在江南¶
　　前調(春雨/)　　　　　　　　　　沈鍾鶴¶
春光九十誰分取斷送晨昏雨桃花和淚濕臙脂檢㸃¶
<pb:KR4j0074_WYG_030-37b>¶
殘紅一半未開時　長竿擬把愁雲埽天夢渾難曉柔¶
腸不斷却迴環咫尺相思人隔萬重山¶
　　前調(瓶中/臘梅)　　　　　　　　(明媛/)沈宜修¶
生香素面檀融暈嬾傅何郎粉膽瓶折取貯仙葩試看¶
漸將春色逗些些　纖枝不闘東風巧耐雪衝寒早鏡¶
前新寫漢宫妝却把玉顔淡淡拂輕黄¶
　　前調(看花/)　　　　　　　　(明媛/)葉小鸞¶
䦨干曲䕶閒庭小猶恐春寒悄隔牆影送一枝紅却是¶
<pb:KR4j0074_WYG_030-38a>¶
　杏花消痩舊東風　海棠睡去棃花褪欲語渾難問只¶
　知婀娜共爭妍不道有人為你惜流年¶
　¶
　¶
　¶
　¶
　¶
　¶
<pb:KR4j0074_WYG_030-38b>¶
　¶
　¶
　¶
　¶
　¶
　¶
　¶
御選歴代詩餘巻三十¶

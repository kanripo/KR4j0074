# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.154231
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷七十七目録
<pb:KR4j0074_WYG_077-1a>¶
　欽定四庫全書¶
御選歴代詩餘巻七十七目録(一百/二字)¶
　　　齊天樂(上/)¶
　　　　周邦彦(二首/)¶
　　　　楊无咎¶
　　　　劉圻父¶
　　　　姜䕫¶
　　　　張輯¶
<pb:KR4j0074_WYG_077-1b>¶
　　　　髙觀國(三首/)¶
　　　　史逹祖(五首/)¶
　　　　方岳¶
　　　　翁孟寅¶
　　　　洪瑹¶
　　　　方千里¶
　　　　呉文英(九首/)¶
　　　　陳允平(二首/)¶
<pb:KR4j0074_WYG_077-2a>¶
　　　　文天祥(二首/)¶
　　　　周宻(六首/)¶
　　　　王沂孫(二首/)¶
　　　　張炎(十三首/)¶
　　　　劉瀾¶
　　　　王月山¶
　　　　趙必&KR1859;¶
　　　　儲泳¶
<pb:KR4j0074_WYG_077-2b>¶
　　　　李萊老¶
　　　　王易簡¶
　　　　唐藝孫¶
　　　　吕同老¶
　　　　練恕可¶
　　　　唐珏¶
　¶
御選歴代詩餘巻七十七目録¶
#+PROPERTY: JUAN 卷七十七
<pb:KR4j0074_WYG_077-3a>¶
　欽定四庫全書¶
御選歴代詩餘巻七十七(一百/二字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　齊天樂(上/)¶
　　　(一名臺城路一名如此江山一名五福降中/天雙調一百二字首句或叶或否無定體也)¶
　　　齊天樂　　　　　　　　　　　周邦彦¶
　緑蕪彫盡臺城路殊鄉又逢秋晚暮雨生寒鳴蛩勸織¶
<pb:KR4j0074_WYG_077-3b>¶
　深閣時聞裁翦雲牎静掩歎重拂羅裀頓疎花簟尙有¶
　練囊露螢清夜照書巻　荆江留滯最久故人相望處¶
　離思何限渭水西風長安亂葉空憶詩情宛轉凭髙眺¶
　逺正玉液新篘蟹螯初薦醉倒山翁但愁斜照斂¶
　　　前調(端午/)　　　　　　　　　　周邦彦¶
　疎疎㡬㸃黄梅雨佳節又逢重午角黍包金香蒲泛玉¶
　風物依然荆楚形裁艾虎更釵裊朱符臂纒紅縷撲粉¶
　香綿喚風綾扇小牎午　沈湘人去已逺勸君休對景¶
<pb:KR4j0074_WYG_077-4a>¶
感時懐古慢轉鶯喉輕敲象板勝讀離騷章句荷香暗¶
度漸引入醄醄醉鄉深處卧聼江頭畫船喧疊鼓¶
　　前調(和周美/成韻)　　　　　　　　　楊无咎¶
後堂芳樹隂隂見疎蝉又還催晩燕守朱門螢黏翠幙¶
紋蠟啼紅慵翦紗幃半掩記雲嚲瑶山粉融珍簟睡起¶
援毫戲題新句漫盈巻　暌離鱗雁頓阻似聞頻念我¶
愁緒無限瑞鴨香銷銅壺漏永誰惜無眠輾轉蓬山恨¶
逺想月好風清酒登琴薦一曲髙歌為誰眉黛斂¶
<pb:KR4j0074_WYG_077-4b>¶
　　前調(夀史/滄洲)　　　　　　　　　　劉圻父¶
雅歌堂下新堤路栁外行人相語碧藕開花金桃結子¶
三見使君初度樓臺北渚似畫出西湖水雲深處綵鷁¶
雙飛水亭開宴近重午　溪蒲堪薦緑醑幔亭何惜為¶
曽孫留住碧水吟哦滄洲夢想未放舟横野渡維申及¶
甫正夾輔中興擎天作柱願祝嵩髙嵗添長命縷¶
　　前調(蟋蟀/)　　　　　　　　　　姜　䕫¶
庾郎先自吟愁賦淒淒更聞私語露濕銅鋪苔侵石井¶
<pb:KR4j0074_WYG_077-5a>¶
都是曽聼伊處哀音似訴正思婦無眠起尋機杼曲曲¶
屏山夜凉獨自甚情緒　西牎又吹暗雨為誰頻斷續¶
相和砧杵候館吟秋離宫弔月别有傷心無數豳詩謾¶
舉笑籬落呼燈世間兒女寫入琴絲一聲聲更苦¶
　　前調　　　　　　　　　　　　張　輯¶
西風揚子江頭路扁舟雨晴呼渡岸隔瓜洲津横蒜石¶
揺盡波聲千古詩人一去但對峙金焦斷磯青樹欲下¶
斜陽長淮𣺌𣺌正愁予　中流笑與客語把貂裘為浣¶
<pb:KR4j0074_WYG_077-5b>¶
半生塵土品水烹茶看碑憶鶴恍似舊曽遊處聊憑陸¶
諝問八極神遊肯重來否如此江山更蒼煙白鷺¶
　　前調　　　　　　　　　　　　髙觀國¶
碧雲闕處無多雨愁與去帆俱逺倒葦沙閒枯蘭砌冷¶
寥落寒江秋晚樓隂縱覽正魂怯清吟病多消黯怕揖¶
西風袖羅香自去年減　風流江左久客舊遊得意處¶
朱簾曽捲載酒春情吹簫夜約猶憶玉嬌香軟塵樓故¶
苑歎璧月空檐楚雲飛觀送絶征鴻楚峰煙數㸃¶
<pb:KR4j0074_WYG_077-6a>¶
　　前調(中秋夜/懐梅谿)　　　　　　　　　髙觀國¶
晚雲知有闗山念澄霄巻開清霽素景中分氷盤正溢¶
何啻嬋娟千里危䦨静倚正玊管吹涼翠觴留醉記約¶
清吟錦袍初喚醉魂起　孤光天地共影浩歌誰與舞¶
淒涼風味古驛煙寒幽垣夢冷應念秦樓十二歸心對¶
此想斗插天南鴈横遼水試問姮娥有愁誰為寄¶
　　前調(菊/)　　　　　　　　　　　髙觀國¶
叢幽一笑東籬繞霜華又随香冷暈色黄嬌嫩枝翠婉¶
<pb:KR4j0074_WYG_077-6b>¶
來趁登髙佳景誰偏管領是彭澤歸來未荒三徑最愜¶
清霜道家標致自風韻　南山依舊翠倚采花無限思¶
西風吹醒萬蕊金寒三秋夢好曽記餐英清詠斕斑淚¶
沁怕節去蜂愁雨荒煙暝明日重陽為誰簪短鬢¶
　　前調(白髪/)　　　　　　　　　　史逹祖¶
秋風早入潘郎鬢斑斑遽驚如許暖雪侵梳晴絲拂領¶
栽滿愁城深處瑶簪漫妒便羞插宫花自憐衰暮尚想¶
春情舊吟淒斷茂陵女　人間公道惟此歎朱顔也恁¶
<pb:KR4j0074_WYG_077-7a>¶
容易堕去湟了重緇搔來更短方悔風流相悞郎潜㡬¶
縷漸疎了銅駝俊逰儔侶縱有黟黟奈何詩思苦¶
　　前調　　　　　　　　　　　　史逹祖¶
䦨干只在鷗飛處年年怕吟秋興斷浦沉雲空山挂雨¶
中有詩愁千頃波聲未定望舟尾拖凉渡頭籠暝正好¶
登臨有人歌罷翠簾冷　悠然魂堕故里奈閒情未了¶
還被吹醒拜月虚檐聽蛩壊砌誰復能憐嬌俊憂心耿¶
耿寄桐葉芳題冷風新詠莫遣秋聲樹頭喧夜永¶
<pb:KR4j0074_WYG_077-7b>¶
　　前調(賦橙/)　　　　　　　　　　史逹祖¶
犀紋隠隠鶯黄嫩籬落翠深偷見細雨重移新霜試摘¶
佳處一年秋晚荆江未逺想橘友荒凉朩奴嗟怨就説¶
風流草泥來趁蟹螯健　并刀寒映素手醉魂沉夜飲¶
曽倩排遣沆瀣含酸金罌裹玉簌簌呉鹽輕㸃瑶姬齒¶
軟待惜取團圓莫教分散入手温存帊羅香自滿¶
　　前調(湖上即席/分羽字)　　　　　　　　史逹祖¶
鴛鴦拂破蘋花影低低趁凉飛去畫裏移舟詩邉就夢¶
<pb:KR4j0074_WYG_077-8a>¶
葉葉碧雲分雨芳遊自許過栁影閒波水花平渚見說¶
西風為人吹恨上瑶樹　闌干斜照未滿杏牆應望斷¶
春翠偷聚淺約挼香深盟搗月誰是牎間青羽孤筝㡬¶
柱問因甚參差暫成離阻夜色空庭待歸聽俊語¶
　　前調(中秋宿/真定驛)　　　　　　　　　史逹祖¶
西風來勸涼雲去天東放開金鏡照野霜凝入河桂濕¶
一一氷壺相映殊方路永更分破秋光盡成悲境有客¶
躊躇古庭空自弔孤影　江南朋舊在許也能憐天際¶
<pb:KR4j0074_WYG_077-8b>¶
詩思誰領夢斷刀頭書開蠆尾别有相思随定憂心耿¶
耿對風鵲殘枝露蛩荒井斟酌姮娥九秋宫殿冷¶
　　前調(和楚客/賦蘆)　　　　　　　　　方　岳¶
孤篷夜傍低叢宿蕭蕭雨聲悲切一岸霜痕半江煙色¶
愁到沙頭枯葉澹雲沒滅黯西風吹老滿汀新雪天豈¶
無情離騷㸃㸃送歸客　歸去來兮怎得儘鷺翹鷗倚¶
乍寒時節秋晚山川夕陽浦漵贏得别腸千結濤翻浪¶
疊那得似西來一笻横絶搔首江南鴈衘千里月¶
<pb:KR4j0074_WYG_077-9a>¶
　　前調(元夕/)　　　　　　　　　　翁孟寅¶
紅香十里銅駝夢如今舊逰重省節序飄零歡娛老大¶
慵立燈光蟾影傷心對景怕回首東風雨晴難凖曲巷¶
幽坊管絃一片笑相近　飛棚浮動翠葆看金釵半溜¶
春壚紅粉鳯輦鼇山雲収霧斂迤邐銅壺漏迥霜風漸¶
𦂳展一幅青綃争懸孤鏡帶醉扶歸曉酲春夢穏¶
　　前調　　　　　　　　　　　　洪　瑹¶
轆轤聲破銀牀凍霜寒又侵鴛被皓月疎鐘悲風斷漏¶
<pb:KR4j0074_WYG_077-9b>¶
驚起畫樓人睡銀屏十二歎塵滿絲簧暗銷金翠可恨¶
風流故人迢遞隔千里　相思情緒最苦舊歡無續處¶
夢魂空費斷鴈無情離鸞有恨空想呉山越水花顦玊¶
顇但翠黛愁横紅鉛淚洗待翦江梅倩人傳此意¶
　　前調(次周美/成韻)　　　　　　　　　方千里¶
碧紗牎外黄鸝語聲聲似愁春晩岸栁飄緜庭花堕雪¶
惟有平蕪如翦重門向掩㸔風動疎簾浪鋪湘簟暗想¶
前歡舊遊心事寄詩巻　鱗鴻音信未覩夢魂尋訪後¶
<pb:KR4j0074_WYG_077-10a>¶
闗山無限客館愁思天涯倦跡㡬許良宵展轉情閒意¶
逺記宻閣深閨繡衾羅薦睡起無人料應眉黛斂¶
　　前調(齊雲/樓)　　　　　　　　　　呉文英¶
淩朝一片陽臺影飛來太空不去棟與參横簾鈎斗曲¶
西北城髙㡬許天聲似語便閶闔輕排虹河平溯問㡬¶
隂晴霸呉平越漫今古　西山横黛瞰碧眼明應不到¶
煙際沉鷺卧笛長吟層霾乍裂寒月溟濛千縷憑虛醉¶
舞夢凝白闌干化為飛霧净洗青紅驟飛滄海雨¶
<pb:KR4j0074_WYG_077-10b>¶
　　前調(夀榮王/夫人)　　　　　　　　　呉文英¶
玊皇重賜瑶池宴瓊筵第二十四萬象澄秋羣裾曳玊¶
清徹氷壺人世鼇峰對起許分得鈞天鳯絲龍吹翠羽¶
飛來舞鸞曽賦曼桃字　鶴胎曽夢電繞桂根㸔驟長¶
玊榦金蕊少海波新芳茅露滴涼入堂階綵戯香霖乍¶
洗擁蓮媛三千羽裳風佩聖姥朝元煉顔銀漢水¶
　　前調(與江湖諸/友泛湖)　　　　　　　　呉文英¶
麴塵猶沁傷心水歌蟬暗驚春換露藻清啼煙蘿淡碧¶
<pb:KR4j0074_WYG_077-11a>¶
先結湖山秋怨波簾翠捲歎霞薄輕綃汜人重見傍栁¶
追涼暫疎懐袖負紈扇　南花清鬭素靨畫船應不載¶
坡静詩巻泛酒芳筩題名蠧壁重集湘鴻江燕平蕪未¶
翦怕一夕西風鏡心紅變望眼愁生暮天菱唱逺¶
　　前調(飲白醪感/少年事)　　　　　　　　呉文英¶
芙蓉心上三更露茸香潄泉玊井自洗銀舟徐開素酌¶
月落空杯無影庭隂未暝度一曲新蟬韻秋堪聽瘦骨¶
侵氷怕驚紋簟夜深冷　當時湖上載酒翠雲開處共¶
<pb:KR4j0074_WYG_077-11b>¶
雪面波鏡百感瓊漿千莖鬢雪煙鎻藍橋花徑留連暮¶
景但閒覓孤歡強寛秋興醉倚脩篁晚風吹半醒¶
　　前調(登禹/陵)　　　　　　　　　　呉文英¶
三千年事殘鴉外無言倦凭秋樹逝水移川髙陵變谷¶
那識當年神禹幽雲怪雨翠萍濕空梁夜深飛去鴈起¶
青天數行書似舊藏處　寂寥西牎坐乆故人慳㑹遇¶
同翦燈語敗蘚殘碑零圭斷璧重拂人間塵土霜紅罷¶
舞漫山色青青霧朝煙暮岸鎖春船畫旗飄賽鼓¶
<pb:KR4j0074_WYG_077-12a>¶
　　前調(宴丁/園)　　　　　　　　　　呉文英¶
竹深不放斜陽入横波澹墨林沼斷莽平煙殘荷剰水¶
宜得秋深纔好荒亭旋埽正著酒寒輕弄花春小障錦¶
西風半圍歌袖半吟草　倦遊清興易嬾景饒人未勝¶
樂事常少栁下停車尊前岸幘同撫雲根一笑秋香未¶
老漸風雨西城暗攲客帽背日移舟亂鴉溪樹繞¶
　　前調　　　　　　　　　　　　呉文英¶
新煙初試花如夢疑收楚峰殘雨茂苑人歸秦樓燕息¶
<pb:KR4j0074_WYG_077-12b>¶
同惜天涯為旅遊情最苦早柔緑迷津亂莎荒圃數樹¶
棃花晚風吹堕半汀鷺　流紅江上去逺翠尊曽共醉¶
雲外别墅淡月秋千幽香巷陌愁緒傷春深處聽歌看¶
舞駐不得當時栁蠻櫻素睡起懨懨洞簫誰院宇¶
　　前調　　　　　　　　　　　　吳文英¶
煙波桃葉西陵路十年斷魂潮尾古栁重攀輕鷗驟别¶
陳跡危亭獨倚涼颸乍起渺煙磧飛帆暮山横翠但有¶
江花共臨秋鏡照顦顇　華堂燭暗送客眼波回盼處¶
<pb:KR4j0074_WYG_077-13a>¶
芳豔流水素骨凝氷柔葱蘸雪猶憶分瓜深意清尊未¶
洗夢不濕行雲漫沾殘淚可惜秋宵亂蛩疎雨裏¶
　　前調(贈姜/石帚)　　　　　　　　　　呉文英¶
餘香纔潤鸞綃汗秋風夜來先起霧鎻林深藍浮野闊¶
一笛漁蓑漚外紅塵萬里就中決銀河冷涵空翠岸觜¶
沙平水楊隂下晩船檥　桃溪人住最乆浪吟誰得到¶
蘭蕙疏綺硯色寒雲籖聲亂葉蘄竹簟紋如水笙歌醉¶
裏歩明月丁東靜傳環珮更展芳塘種花招燕子¶
<pb:KR4j0074_WYG_077-13b>¶
　　前調(南屏/晩鐘)　　　　　　　　　　陳允平¶
赤闌橋畔斜陽外臨江暮山凝紫戲鼓纔停漁榔乍歇¶
一片芙蓉秋水餘霞散綺正銀鑰停闗畫橈催檥魚板¶
敲殘數聲初入萬松裏　坡翁詩夢未老翠㣲樓上月¶
曽共誰倚鄉苑煙花宫斜露草㡬度西風弹指黄昏盡¶
矣有眠月閒僧醉香遊子鷲嶺猿啼喚人吟思起¶
　　前調(次周美/成韻)　　　　　　　　　陳允平¶
客愁都在斜陽外凭闌桂香吹晚亂葉蝉哀寒汀鷺泊¶
<pb:KR4j0074_WYG_077-14a>¶
離緒并刀難翦牙屏半掩漸塵撲氷紈浪収雲簟露入¶
征衣滿襟秋思付詩巻　還思前度問酒鳯樓人共倚¶
歸興無限雁影亭皋蛩聲院落雙闕明河清轉田園夢¶
逺歎籬菊初開澗蓴堪薦拄笏西風四山煙翠斂¶
　　前調(慶李/樓峰)　　　　　　　　　　文天祥¶
南樓月轉銀河曙玊簫又吹梅早鸚鵡沙晴葡萄水暖¶
一縷燕香清裊瑶池春好想桃露霏霞菊波沁曉袍錦¶
風流御仙花帯瑞虹繞　玊闗人正未老喚磯頭黄鶴¶
<pb:KR4j0074_WYG_077-14b>¶
岸巾談笑劒拂淮清槊横楚黛雨洗一川烟草印黄似¶
斗看半硯薔薇滿鞍楊栁沙路歸來金貂蟬翼小¶
　　前調(燈屏/)　　　　　　　　　　文天祥¶
夜來早得東風信瀟湘一川新緑栁色含晴梅心沁暖¶
春淺千花如束銀蟬乍浴正沙鴈将還海鼇初矗雲擁¶
旌旗笑聲人在畫闌曲　星虹瑶樹縹緲珮環鳴碧落¶
瑞籠華屋露耿銅虬氷翻鐵馬簾幕光揺金粟遲遲倚¶
竹更為托瑶尊滿斟&KR0812;醁回首宫蓮夜深歸院燭¶
<pb:KR4j0074_WYG_077-15a>¶
　　前調(梅二/首)　　　　　　　　　　周　宻¶
宫檐融暖晨妝嬾輕霞未勻酥臉倚竹嬌顰臨溪痩影¶
依約尊前重見盈盈笑靨映珠絡玲瓏翠綃葱蒨夢入¶
羅浮滿衣清露暗香染　東風千樹易老怕紅顔漸減¶
芳意偷變贈逺天寒吟香夜永多少江南新怨瓊疏静¶
掩任翦雪裁雲競誇輕艶畫角黄昏夢随春去逺¶
　　前調　　　　　　　　　　　　周　宻¶
東風又入江南岸年年漢宫春早寳屑無痕生香有韻¶
<pb:KR4j0074_WYG_077-15b>¶
消得何郎花惱孤山夢繞記路隔金沙那回曽到夜月¶
相思翠尊誰共飲香醥　天寒宫怨贈逺水邉憑為問¶
春到多少竹外凝情牆隂照影誰見嫣然一笑冷香未¶
了怕玊管西樓一聲霜曉花自多情看花人自老¶
　　前調(赤壁/重遊)　　　　　　　　　　周　宻¶
清溪數㸃芙蓉雨蘋飇涼泛吟鷁洗玊空明浮珠沆瀣¶
人静籟沉波息仙潢咫尺想翠羽瓊樓有人相憶天上¶
人間未知今夕是何夕　此生此夜此景自仙翁去後¶
<pb:KR4j0074_WYG_077-16a>¶
清致誰識散髪吟商簮花弄水誰伴空江横笛流年暗¶
惜怕一度西風井梧吹碧底事閒愁醉歌浮大白¶
　　前調　　　　　　　　　　　　周　宻¶
曲屏遮斷行雲路西樓怕聽疎雨硯凍凝華香寒散霧¶
呵筆慵題詩句長安倦旅歎衣染塵痕鏡添秋縷過盡¶
飛鴻錦箋誰與寄愁去　簫臺應是怨别曉寒梳洗嬾¶
依舊眉嫵酒滴爐香花圍座暖閒却珠鞲鈿柱芳心謾¶
語恨栁外遊韀繫情何許暗卜歸期細将梅蕊數¶
<pb:KR4j0074_WYG_077-16b>¶
　　前調(蟬/)　　　　　　　　　　　周　宻¶
槐隂忽送清商怨依稀正聞還歇寫怨聲長危絃調苦¶
前夢蛻痕枯葉傷情惜别是㡬度斜陽㡬回殘月轉眼¶
西風一襟幽恨向誰說　輕鬟猶記動影翠娥應妒我¶
雙鬢如雪枝冷頻移葉疎猶抱肯負好秋時節淒淒切¶
切漸迤邐黄昏砌蛩相接露洗餘悲暮烟聲更咽¶
　　前調(次二隠/寄梅)　　　　　　　　　周　宻¶
䕶春簾幙東風裏當年問花曽到玊影孤搴氷痕半拆¶
<pb:KR4j0074_WYG_077-17a>¶
漠漠凍雲迷道臨流更好正雪影逢迎隂光相照夢入¶
羅浮古苔啁&KR1116;翠禽小　一枝空念贈逺遡波流不到¶
心事誰表倚竹天寒吹香夜冷㡬度日昏霜曉尋芳欠¶
早怕鶴怨山空鴈歸書少不恨春遲恨春容易老¶
　　前調(蟬/)　　　　　　　　　　　王沂孫¶
一襟餘恨宫魂斷年年翠隂庭樹乍咽涼柯還移暗葉¶
重把離愁深訴西牎過雨怪瑶佩流空玊筝調柱鏡暗¶
妝殘為誰嬌鬢尚如許　銅仙鉛淚似洗歎移盤去逺¶
<pb:KR4j0074_WYG_077-17b>¶
難貯零露病翼驚秋枯形閱世消得殘陽㡬度餘音更¶
苦甚獨抱清商&KR0592;成淒楚漫想薫風栁絲千萬縷¶
　　前調(四明/别友)　　　　　　　　　　王沂孫¶
十洲三島曽遊處離情㡬番悽惋墜葉重題枯條舊折¶
蕭䬃那逢秋半登臨頓嬾更葵箑難留苧衣将換試語¶
孤懐豈無人與共幽怨　遲遲終是也别筭何時趁取¶
涼生江滿挂月催程收風借泊休意征帆已逺山隂路¶
畔縱鳴壁猶蛩過樓初雁政恐黄花笑人歸較晚¶
<pb:KR4j0074_WYG_077-18a>¶
　　前調(北地遇/江菊坡)　　　　　　　　　張　炎¶
十年前事翻疑夢重逢可憐俱老水國春空山城嵗晚¶
無語相看一笑荷衣換了任京洛塵沙冷凝風帽見説¶
吟情近來不到謝池草　歡遊曽歩翠窈亂紅迷紫曲¶
芳意今少舞扇招香歌橈喚玊猶憶錢塘蘇小無端暗¶
惱又㡬度留連燕昏鶯曉回首妝樓甚時重去好¶
　　前調(杭友遇鍳/曲漁舎)　　　　　　　　張　炎¶
春風不暖垂楊樹吹却絮雲多少燕子人家夕陽巷陌¶
<pb:KR4j0074_WYG_077-18b>¶
行入野畦深窈籌花鬭草記小舫尋芳斷橋初曉那日¶
心情㡬人同向近來老　銷憂何處最好夜遊頻秉燭¶
猶是遲了南浦歌闌東林社冷贏得如今懐抱吟悰暗¶
惱待醉也慵聽勸歸啼鳥怕攪離愁亂紅休去埽¶
　　前調(寄太白山/人陳文卿)　　　　　　　　張　炎¶
薛濤箋上相思字重開又還重摺載酒船空眠波栁老¶
一縷離痕難折虚沙動月歎千里悲歌唾壺敲缺却説¶
巴山此時懐抱那時節　寒香深處話别病來渾痩損¶
<pb:KR4j0074_WYG_077-19a>¶
嬾賦情切太白閒雲新豐舊雨多少英遊銷歇回潮似¶
咽送一㸃秋心故人天末江影沉沉露涼鷗夢闊¶
　　前調(遊北/山寺)　　　　　　　　　　張　炎¶
雲多不記山深淺人行半天巖壑曠野飛聲虛空倒影¶
松桂危峰疑落瀑泉噴薄自窈窕尋源引瓢孤酌倦倚¶
髙寒少年遊事老方覺　幽尋閒苑䆳閣樹涼僧坐夏¶
翻笑行樂近竹驚秋穿蘿誤晩都把塵縁消却東林似¶
昨待學取當年晉人曽約童子何知故山空放鶴¶
<pb:KR4j0074_WYG_077-19b>¶
　　前調(章静山/别業)　　　　　　　　　張　炎¶
一牎煙雨連荒草移家静藏深窈東壁圖書南山杞菊¶
誰識幽居懐抱疎隂未埽歎喬朩猶存易分殘照慷慨¶
悲歌故人多向近來少　相逢何事欠早愛吟心共苦¶
此意難表野水無鷗閒門斷栁不滿清風一笑荷衣製¶
了待尋壑經丘遡雲孤嘯學取淵明抱琴歸去好¶
　　前調(送周方/山逰呉)　　　　　　　　　張　炎¶
朗吟未了西湖酒驚心又歌南浦折桞官橋呼船野渡¶
<pb:KR4j0074_WYG_077-20a>¶
逺聽垂虹風雨飄流最苦况如此江山此時情緒怕有¶
鴟夷笑人何事載詩去　荒臺只今在否登臨休望逺¶
都是愁處暗草埋沙眀波洗月誰念天涯羈旅荷隂未¶
暑快料理歸程再盟鷗鷺只恐空山近來無杜宇¶
　　前調(抵吳寄/舊友)　　　　　　　　　張　炎¶
分明栁上春風眼曽看少年人老雁拂沙黄天垂海白¶
野艇誰家昏曉驚心夢覺漫慷慨悲歌賦歸不早想得¶
相如此時終是倦遊了　經行㡬度怨别酒痕消不盡¶
<pb:KR4j0074_WYG_077-20b>¶
空被花惱茂苑重來竹溪深隐還勝飄零多少覉懐&KR0592;¶
埽尚識得妝樓那回蘇小寄語鷗盟問春何處好¶
　　前調(餞于夀/道應舉)　　　　　　　　　張　炎¶
㡬年槐市槐花冷天風又還吹起故篋重尋閒書再整¶
猶記燈牎滋味渾如夢裏見説到如今早催行李快買¶
扁舟第一橋邉趁流水　陽闗須是醉酒栁條休要折¶
爭似攀桂舊有家聲榮看世美方了平生英氣瓊林宴¶
喜帶雪絮歸來滿庭春意事業方新大鵬九萬里¶
<pb:KR4j0074_WYG_077-21a>¶
　　前調(遥岑對碧為/陸起潛賦)　　　　　　　張　炎¶
翠屏缺處添竒觀修眉逺浮孤碧天影㣲茫煙痕黯淡¶
不與千峰同色凭髙望極向簾幙中間冷光流入料得¶
吟僧數株松下坐蒼石　泉源猶是故跡煮茶曽咏古¶
還記遊歴調水符閒登山屐在却倚闌干斜日輕隂易¶
失看飄忽風雲晦明朝夕為我飛來傍江横峭壁¶
　　前調(為湖/天賦)　　　　　　　　　　張　炎¶
扁舟忽過蘆花浦閒情便随鷗去水國吹簫虹橋問月¶
<pb:KR4j0074_WYG_077-21b>¶
西子如今何許危䦨漫撫正獨立蒼茫半空飛露倒影¶
虛明洞庭波映廣寒府　魚龍吹浪自舞𣺌然凌萬頃¶
如聽風雨夜氣浮山晴暉薄日一色無尋秋處驚鳬自¶
語尚記得當時故人來否勝景平分此心遊太古¶
　　前調(遷居/)　　　　　　　　　　張　炎¶
桃花零落𤣥都觀劉郎此情誰語鬢髪蕭疎襟懐澹蕩¶
空賦天涯羈旅離情萬縷第一是難招舊鷗今雨錦瑟¶
年華夢中猶記豔遊處　依依心事最苦片帆渾是月¶
<pb:KR4j0074_WYG_077-22a>¶
獨抱淒楚屋破容秋牀空對雨迷却青門瓜圃初荷未¶
暑歎極目烟波又歌南浦燕忽歸來翠簾深㡬許¶
　　前調(陸義齋夀日/放舟遊呉)　　　　　　　張　炎¶
清時樂事中園賦怡情楚花湘草秀色通簾生香聚酒¶
修景常留池沼閒居自好奈車馬塵喧未教閒了把菊¶
清遊冷紅飛下洞庭曉　尋泉同歩翠杳更将秋共逺¶
書畫船小欵竹誰家鷗盟某水白月光涵圓嶠天浮浩¶
𣺌稱緑髪飄飄遡風舒嘯緩築沙堤渭濵人未老¶
<pb:KR4j0074_WYG_077-22b>¶
　　前調(仲賔子昻寫/竹石枯木)　　　　　　　張　炎¶
老枝無著秋聲處蕭蕭倦聽風雨暗飲春腴欣榮晚節¶
不載天河人去心存太古喜冰雪相看此君欲語共倚¶
雲根嵗寒羞并嵗寒所　當年曽見漢館捲簾頻坐對¶
飛夢湘楚歎我重來何堪如此落葉空江無數盤桓屢¶
撫似冉冉吹衣頗疑非霧素壁髙堂晉人清㡬許¶
　　前調　　　　　　　　　　　　劉　瀾¶
玉釵分向金華後回頭路迷仙苑落翠驚風流紅逐水¶
<pb:KR4j0074_WYG_077-23a>¶
誰信人間重見花深半面縱歌得新詞栁家三變緑葉¶
隂隂可憐不似那時看　劉郎今度更老雅懐都不到¶
書帶題扇花信風髙苕溪月冷明日雲帆天逺塵縁較¶
短怪一夢輕回酒闌歌散别鶴驚心感時花淚濺¶
　　前調(初秋/)　　　　　　　　　　王月山¶
夜來疎雨鳴金井一葉舞風紅淺蓮渚生香蘭皋浮爽¶
凉思&KR0592;欺班扇秋光冉冉任老却蘆花西風不管清興¶
難磨㡬回有句到詩巻　長安故人别後料征鴻聲裏¶
<pb:KR4j0074_WYG_077-23b>¶
畫闌凭徧横竹吹商疎砧㸃月好夢又随雲逺閒情似¶
線共繫損柔腸不堪裁翦聽著寒蛩一聲聲是怨¶
　　前調(簿㕔/壁燈)　　　　　　　　　　趙必&KR1859;¶
紅紛緑鬧東風透暖得枳花香也雪栁燃金玊梅鋪粉¶
妝㸃春光無價鼇篷如畫簇萬頃芙蕖桂華相射豔冶¶
逢迎香塵滿路飄蘭麝　人生行樂聊爾况良辰羙景¶
好天晴夜蠒帖爭先芋郎卜巧細說成都舊話傳觴立¶
馬看翠陣珠圍歌棚舞社酒盡更闌月在葡萄架¶
<pb:KR4j0074_WYG_077-24a>¶
　　前調　　　　　　　　　　　　儲　泳¶
東風一夜吹寒食紅片枝頭猶戀宿酒初醒新吟未稳¶
凭乆闌干留暖将春買斷恨苔徑榆堦翠錢難貫陌上¶
秋千相逢誰認舊時伴　輕衫粉痕褪了絲縁餘夢在¶
良宵偏短栁線經煙鶯梭織霧一片舊愁新怨慵拈象¶
管待寄與深情怎憑雙燕不似楊花觧随人去逺¶
　　前調(寄弁/陽翁)　　　　　　　　　　李萊老¶
半空河影流雲碎亭皋嫩凉収雨井葉還驚江蓮亂落¶
<pb:KR4j0074_WYG_077-24b>¶
弦月初生商素堂深㡬許漸爽入雲幬翠綃千縷紈扇¶
恩疎晚螢光冷照牎戸　文園顦顇&KR0592;老又西風暗換¶
絲鬢無數燈外殘碪琴邉痩枕一一情傷遲暮故人倦¶
旅料渭水長安感時吟苦政自多愁砌蛩終夜語¶
　　前調(客長/安賦)　　　　　　　　　　王易簡¶
宫煙曉散春如霧參差䕶晴牎戸栁色初分餳耆未冷¶
正是清明百五臨流笑語映十二䦨干翠嚬紅妒短帽¶
輕鞍倦遊曽徧斷橋路　東風為誰媚嫵嵗華頻感慨¶
<pb:KR4j0074_WYG_077-25a>¶
雙鬢何許前度劉郎三生杜牧贏得征衫塵土心期暗¶
數總寂寞當年酒籌花譜付與春愁小樓今夜雨¶
　　前調(蟬/)　　　　　　　　　　　唐藝孫¶
栁風㣲扇閒池閣深林翠隂人静漸理琴絲誰調金奏¶
淒咽流空清韻虹明雨潤正乍集庭柯凭䦨新聼午夢¶
驚回有人嬌困酒初醒　西軒晚涼又嫩向枝頭占得¶
銀露千頃蛻翦花輕翼翻紙薄老去易驚秋信殘聲送¶
暝恨秦樹斜陽暗催光景淡月疎桐半牎留鬢影¶
<pb:KR4j0074_WYG_077-25b>¶
　　前調(蟬/)　　　　　　　　　　　吕同老¶
緑隂初蔽林塘路淒淒乍流清韻倦咽髙槐驚嘶别栁¶
還憶當時曽聽西牎夢醒歎絃絶重調珥空難整綽約¶
冰綃夜深誰念露華冷　不知身世易老一聲聲斷續¶
頻報秋信墜葉山明疎枝月小惆悵齊姬薄倖餘音未¶
盡早枯翼飛仙暗嗟殘景見洗冰匳怕翻雙翠鬢¶
　　前調(蟬/)　　　　　　　　　　　練恕可¶
蛻仙飛珮流空逺珊珊數聲林杪薄暑眠輕濃隂聽乆¶
<pb:KR4j0074_WYG_077-26a>¶
　勾引淒涼多少長吟未了想猶怯髙寒又移深窈與整¶
　綃衣滿身風露正清曉　㣲薫庭院晝永那回曽記得¶
　如許幽抱斷響難尋餘悲獨省葉底還驚秋早齊宫路¶
　杳歎事往魂消夜閒人悄漫想輕盈粉匳雙鬢好¶
　　　前調(蟬/)　　　　　　　　　　　唐　珏¶
　蛻痕初染仙莖露新聲又移涼影珮玊流空綃衣翦霧¶
　㡬度槐昏桞暝幽牎睡醒奈欲斷還連不堪重聽怨結¶
　齊姬故宫烟樹翠隂冷　當時舊情在否晚妝清鏡裏¶
<pb:KR4j0074_WYG_077-26b>¶
　猶記嬌鬢亂咽頻驚餘悲漸杳揺曵風枝未定秋期話¶
　盡又抱葉淒淒暮寒山静付與孤蛩苦吟清夜永¶
　¶
　¶
　¶
　¶
　¶
御選歴代詩餘巻七十七¶

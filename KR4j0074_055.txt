# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.643623
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷五十五目錄
<pb:KR4j0074_WYG_055-1a>¶
　欽定四庫全書¶
御選歴代詩餘巻五十五目錄(九十/三字)¶
　　　滿江紅(上/)　(又一體/)¶
　　　　晏㡬道¶
　　　　張先¶
　　　　柳永(二首/)¶
　　　　蘇軾(三首/)¶
　　　　晁補之(二首/)¶
<pb:KR4j0074_WYG_055-1b>¶
　　　　賀鑄¶
　　　　程過¶
　　　　周紫芝¶
　　　　葛郯(三首/)¶
　　　　周邦彦¶
　　　　蔡伸¶
　　　　趙師俠(三首/)¶
　　　　張元幹¶
<pb:KR4j0074_WYG_055-2a>¶
　　　侯寘(四首/)¶
　　　張孝祥(三首/)¶
　　　范成大(四首/)¶
　　　陳三聘(四首/)¶
　　　辛棄疾(二十首/)¶
　　　程垓(二首/)¶
　　　京鏜¶
　　　朱熹¶
<pb:KR4j0074_WYG_055-2b>¶
　　　曹冠¶
　　　吕勝已¶
　　　趙磻老(二首/)¶
　　　袁去華(三首/)¶
　　　劉克莊(四首/)¶
　　　趙彦端(三首/)¶
　　　管鑑¶
　　　張鎡¶
<pb:KR4j0074_WYG_055-3a>¶
　¶
　¶
　¶
　¶
　¶
　¶
　¶
　¶
<pb:KR4j0074_WYG_055-3b>¶
　¶
　¶
　¶
　¶
　¶
　¶
　¶
御選歴代詩餘巻五十五目録¶
#+PROPERTY: JUAN 卷五十五
<pb:KR4j0074_WYG_055-4a>¶
　欽定四庫全書¶
御選歴代詩餘巻五十五(九十/三字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　滿江紅(上/)¶
　　　(又一體雙調/九十三字)¶
　　　滿江紅　　　　　　　　　　　晏㡬道¶
　七十人稀曽記得少陵舊語誰知道五園菴主夀今如¶
<pb:KR4j0074_WYG_055-4b>¶
　許書底青瞳如月樣鏡中黑鬢無霜䖏與人間世味不¶
　相投神仙侣　文漢史詩唐句字晉帖碑周鼓這千年¶
　勲業一年一部灼灼紫芝商隱皓猗猗緑竹淇瞻武問¶
　先生何䖏更髙歌凭椿樹¶
　　　前調　　　　　　　　　　　　張　先¶
　飄盡寒梅笑粉蝶遊蜂未覺漸迤邐水眀山秀暖生簾¶
　幙過雨小桃紅未透舞煙新柳青猶弱記畫橋深䖏水¶
　邉亭曽偷約　多少恨今猶昨愁和悶都忘却&KR0838;從前¶
<pb:KR4j0074_WYG_055-5a>¶
爛醉被花迷著晴鴿試鈴風力軟雛鶯弄舌春寒薄但¶
只愁錦繡鬭妝時東風惡¶
　　前調　　　　　　　　　　　　柳　永¶
訪雨尋雲無非是竒容豔色就中有天真妖麗自然標¶
格花發姿顔歡喜面細追想䖏皆堪惜自别来幽怨與¶
閒愁成堆積　鱗鴻阻無消息魂夢斷難尋覔儘思量¶
休又怎生休得誰恁多情憑向道縱来相見還相憶便¶
不成長遣似如今輕抛擲¶
<pb:KR4j0074_WYG_055-5b>¶
　　前調(桐川/)　　　　　　　　　　柳　永¶
暮雨初收長川静征帆夜落臨島嶼蓼煙疎澹葦風蕭¶
索幾許漁歌飛短艇盡將燈火歸村落遣行人當此念¶
回程傷漂泊　桐江好煙漠漠波似染山如削遶嚴陵¶
灘畔鷺飛魚躍遊宦區區成底事平生况有雲泉約歸¶
去来一曲仲宣樓從軍樂¶
　　前調(懐子/由作)　　　　　　　　　　蘇　軾¶
清潁東流愁目斷孤帆眀滅遊宦䖏青山白浪萬重千¶
<pb:KR4j0074_WYG_055-6a>¶
疉辜負當年林下意對牀夜雨聽蕭瑟恨此生長向别¶
離中添華髪　一尊酒黄河側無限事從頭説恍相看¶
如昨許多年月衣上舊痕餘苦淚睂間喜氣添黄色便¶
與君池上覓殘春花如雪¶
　　前調(寄朱/鄂州)　　　　　　　　　　蘇　軾¶
江漢西来髙樓下蒲萄深碧猶自帶岷峨雲浪錦江春¶
色君是南山遺愛守我為劍外思歸客對此間風物豈¶
無情&KR0507;勤説　江表傳君休讀狂䖏士真堪惜對空洲¶
<pb:KR4j0074_WYG_055-6b>¶
鸚鵡葦花蕭瑟獨笑書生爭底事曹公黄祖俱飄忽願¶
使君還賦謫仙詩追黄鶴¶
　　前調(送友/)　　　　　　　　　　蘇　軾¶
天豈無情天也解多情留客春向暖朝来底事尚飄輕¶
雪君過春来紆組綬我應歸去躭泉石恐異時杯酒忽¶
相思雲山隔　浮世事俱難必人縦健頭應白更何辭¶
一醉此歡難覓欲向佳人訴離恨淚珠先已凝雙睫但¶
莫遣新燕却来時音書絶¶
<pb:KR4j0074_WYG_055-7a>¶
　　前調(謫玊山與/諸父别)　　　　　　　　晁補之¶
莫話南征船頭轉三千餘里未歎此浮生飄蕩但傷佳¶
㑹滿眼青山芳草外半篙碧水斜陽裏問此中何䖏芰¶
荷深漁人指　清時事羇遊意盡付與狂歌醉有多才¶
南阮自為知已不似朱公江海去未成陶令田園計便¶
楚鄉風景勝吾鄉何人對¶
　　前調(寄内/)　　　　　　　　　　晁補之¶
月上西牎書幃静燈眀又滅水漏澀銅壺香燼夜霜如¶
<pb:KR4j0074_WYG_055-7b>¶
雪睡眼不曽通夕閉夢魂爭得連宵接念碧雲川路古¶
来長無由越　鸞釵重青絲滑羅帶緩纎腰怯那更伊¶
多感恨離傷别正是少年佳意氣漸當故里春時節歸¶
去来莫放子規啼芳菲歇¶
　　前調　　　　　　　　　　　　賀　鑄¶
山繞平湖寒飇颺六霙紛泊清鏡曉倚巖琪樹繞雲珠¶
閣窈窕紗牎搴翠幙尊前皓齒歌梅落信醉鄉絶境待¶
名流供行樂　時易久今猶昨歡莫再情何薄幸扁舟¶
<pb:KR4j0074_WYG_055-8a>¶
不繫㑹尋佳約想見徘徊華表下箇身似是遼東鶴訪¶
舊遊人與物俱非空城郭¶
　　前調(梅/)　　　　　　　　　　　程　過¶
春欲来時長是與江梅有約還又向竹林疎䖏一枝開¶
却對酒漸驚身老大看花因念人離索但十分沈醉祝¶
東君長如昨　芳草渡孤舟泊山斂黛天垂幙黯銷魂¶
無奈暮雲殘角便好折来和雪戴莫教酒醒隨風落待¶
殷勤留此寄相思誰堪托¶
<pb:KR4j0074_WYG_055-8b>¶
　　前調(催雪/)　　　　　　　　　　周紫芝¶
寂寂江天雪又滿晩来風急空懊恨散鹽飛絮未成輕¶
集萬里長空飛不到珠簾捲盡還羞入問向晚誰欲畫¶
漁蓑寒江立　天黯澹催殘日波浩渺添寒力又何如¶
聊遣舞衣紅濕好與月娥臨晩砌莫教先放梅花拆便¶
準擬一醉廣寒宫千山白¶
　　前調　　　　　　　　　　　　葛　郯¶
家住苕西小池映青山一曲翠深裏猿呼鶴應短牆低¶
<pb:KR4j0074_WYG_055-9a>¶
屋麥影離離翻翠浪泉聲㶁㶁敲寒玉怪夜米有蟻出¶
糟牀篘新緑　和月種南陽菊饒雲買淇園竹任蠻爭¶
觸戰世間榮辱兩目未消憑逺恨一笻費盡登山足便¶
掉舟吹火荻花中鱸魚熟¶
　　前調　　　　　　　　　　　　葛　郯¶
捲盡珠簾楚天迥䦨干幾曲最是好瑶臺歸路月翻銀¶
屋深院數枰風入座髙樓一噴雲横玉看橘林霜淺未¶
全黄猶懸緑　悠然意淵眀菊真如指國師竹這是非¶
<pb:KR4j0074_WYG_055-9b>¶
識破都無榮辱不管浮生如蝶夢從教萬事添蛇足坐¶
西崑一笑八千秋蟠桃熟¶
　　前調　　　　　　　　　　　　葛　郯¶
郢客髙歌猶未覩陽春一曲多應是連城有價閟藏華¶
屋但使章臺無異意何妨一見邯鄲玉料錦嚢隨客泛¶
東溪凌波緑　難獨唱籬邊菊誰伴詠堦前竹想秋光¶
不久又成虛辱過鴈不知蛩有恨行夔應笑蚿無足願¶
為予落筆走盤珠爭圓熟¶
<pb:KR4j0074_WYG_055-10a>¶
　　前調　　　　　　　　　　　　周邦彦¶
晝日移隂攬衣起春帷睡足臨寳鏡緑雲撩亂未忺妝¶
束蝶粉蜂黄都褪了枕痕一線紅生肉背畫闌脈脈悄¶
無言尋棊局　重㑹面猶未卜無限事縈心曲想秦箏¶
依舊尚鳴金屋芳草連天迷逺望寳香薰被成孤宿最¶
苦是蝴蝶滿園飛無心撲¶
　　前調　　　　　　　　　　　　蔡　伸¶
人倚金鋪顰翠黛盈盈墮睫話别䖏留連無計語嬌聲¶
<pb:KR4j0074_WYG_055-10b>¶
咽十幅雲帆風力滿一川煙暝波光濶但囘首極目望¶
髙城彈清血　竝蘭舟停畫楫曽共醉津亭月最銷魂¶
今夜月圓人缺楚岫雲歸空悵望漢皋珮解成輕别最¶
苦是抑塞滿愁懐無人説¶
　　前調　　　　　　　　　　　　趙師俠¶
渺渺春江迷望眼蒲萄漲緑春過也蕭疎庭户寂寥心¶
目念逺不禁啼鴂鬧愁多易遣修蛾蹙向小牎時把綵¶
牋看翻新曲　晴晝永便新浴相思淚不成哭空無言¶
<pb:KR4j0074_WYG_055-11a>¶
顦顇暗消肌玊目斷碧雲無信息試憑青翼飛南北聽¶
掀簾疑是故人来風敲竹¶
　　前調　　　　　　　　　　　　趙師俠¶
煙浪連天寒尚峭空濛細雨春去也紅銷芳徑緑肥江¶
樹山色雲籠迷逺近灘聲水急忘艱阻挂片帆掠岸晩¶
風輕停煙渚　浮世事皆如許名利役驚時序歎清眀¶
寒食小舟為旅露宿風餐安所賦石泉槐火知何䖏動¶
歸心猶賴翠煙中無杜宇¶
<pb:KR4j0074_WYG_055-11b>¶
　　前調(秋社/桃花)　　　　　　　　　　趙師俠¶
露冷天髙秋氣爽千林葉落驚初見小桃枝上盛開紅¶
萼淺澹臙脂經雨洗翦裁碼碯如雲薄問素商何事鬬¶
春工施丹雘　芙蓉苑顔如灼曽暗與花王約要乘秋¶
名字竝傳京雒回首瑶池髙宴䖏桂花香裏驂鸞鶴但¶
莫教容易逐西風輕飄却¶
　　前調(旅思/)　　　　　　　　　　張元幹¶
春水連天桃花浪幾番風惡雲乍起逺山遮盡晚風還¶
<pb:KR4j0074_WYG_055-12a>¶
作緑過芳洲生杜若楚帆帶雨煙中落認向来沙嘴共¶
停橈傷飄泊　寒猶在衾偏薄腸欲斷愁難著倚篷牎¶
無寐引杯孤酌寒食清眀都過了可憐辜負年時約想¶
小樓日日望歸舟人如削¶
　　前調(中秋上劉/㳟甫舍人)　　　　　　　　侯　寘¶
天闊江南秋未老空江澄碧江外月飛来千丈水天同¶
色萬屋覆銀清不寐一城踏雪寒無跡況楚風連陌競¶
張燈如元夕　山獠静棠隂寂秋稼盛香醪直聽子城¶
<pb:KR4j0074_WYG_055-12b>¶
吹角青樓横笛不見蘇仙翻醉墨一篇水調鏘金石念¶
良辰美景賞心時誠難得¶
　　前調　　　　　　　　　　　　侯　寘¶
困頓春眠無情思夢魂飄泊檐外雨霏霏冉冉乍晴還¶
落山黛四圍頻入眼柳絲一縷低縈閣念沈郎多感更¶
傷春腰如削　風入户香穿箔花似舊人非昨任遊蜂¶
雙燕經營拂掠海闊錦魚傳不到洞深紫鳳期難約謾¶
彩牋牙管倚西牎題紅藥¶
<pb:KR4j0074_WYG_055-13a>¶
　　前調(和徐/叔至)　　　　　　　　　　侯　寘¶
重到西湖春拆信露花酥滴倚危䦨湖山佳䖏短屏著¶
色擬泛一舟蒼莽岸恐傷萬里羇遊客賴欵門修竹有¶
髙人留狂跡　傾盖意真相得詩句裏曽相識看戛然¶
飛動筆端金石照眼光浮瓊液滿斷腸翠擁宫鞾窄問¶
多情還肻借青鸞通消息¶
　　前調　　　　　　　　　　　　侯　寘¶
老矣何堪隨䖏是春衫酒滴醉狂時一揮千字貝光玉¶
<pb:KR4j0074_WYG_055-13b>¶
色失意險為湘岸鬼浩歌又作長安客且乗流除却五¶
侯門無車跡　驚人句天外得醫國手塵中識問鼎槐¶
何似卧雲欹石夢裏略無軒冕念眼前豈是江湖窄&KR0184;¶
蠅頭蝸角去来休休姑息¶
　　前調　　　　　　　　　　　　張孝祥¶
秋滿灕源瘴雲静曉山如簇動逺思空江小艇髙丘喬¶
木䇿䇿西風雙鬢底暉暉斜日朱䦨曲試側身回首望¶
京華迷南北　思歸夢天邊鵠遊宦事蕉中鹿想一年¶
<pb:KR4j0074_WYG_055-14a>¶
好䖏砌紅堆緑羅帊分柑霜落齒冰盤剥芡珠盈掬借¶
春纎縷鱠搗香虀新篘熟¶
　　前調(咏雨/)　　　　　　　　　　張孝祥¶
斗帳髙眠寒牎静瀟瀟雨意南樓近更移三鼓漏傳一¶
水㸃㸃不離楊柳外聲聲只在芭蕉裏也不管滴破故¶
鄉心愁人耳　無似有遊絲細聚復散真珠碎天應分¶
付與别離滋味破我一牀蝴蝶夢輸他雙枕鴛鴦睡向¶
此際别有好思量人千里¶
<pb:KR4j0074_WYG_055-14b>¶
　　前調(冬至/)　　　　　　　　　　范成大¶
寒谷春生薰叶氣玉筩吹糓新陽後便占新嵗吉雲清¶
穆休把心情關藥裹但逢節序添詩軸笑強顔風物豈¶
非癡終非俗　清晝永佳眠熟門外事何時足且團圞¶
同社笑歌相屬著意調停雲露釀從頭檢舉梅花曲縦¶
不能将醉作生涯休拘束¶
　　前調(雨後遊西湖/荷花盛開)　　　　　　　范成大¶
柳外輕雷催幾陣雨絲風急雷雨過半川荷氣粉融香¶
<pb:KR4j0074_WYG_055-15a>¶
浥㺯蕊攀條春一笑從教水濺羅衣濕打凉州簫鼓浪¶
花中跳魚立　山倒影雲千疉横浩蕩舟如葉有采菱¶
清些桃根雙檝忘却天涯漂泊地尊前不放閒愁入任¶
碧筩十丈巻金波長鯨吸¶
　　前調　　　　　　　　　　　　范成大¶
竹裏行厨来問訊諸侯賔老春滿座彈絲未徧揮毫先¶
了雲避仁風收雨脚日隨和氣熏林表向尊前来訪白¶
髯翁衰何早　志千里功名兆光萬丈文章耀洗冰壺¶
<pb:KR4j0074_WYG_055-15b>¶
胸次月秋霜曉應念一堂塵網暗故将百和香雲繞算¶
賞心情話古来多如今少¶
　　前調　　　　　　　　　　　　范成大¶
罨畫溪山行欲徧風蒲還舉天漸逺水雲初静柂樓人¶
語月色波光看不定玉虹横卧金鱗舞算五湖今夜只¶
扁舟追千古　懐往事漁樵侣曽共醉松江渚只今年¶
依舊一杯滄浦宇宙此身元是客不須悵望家何許但¶
中秋時節好溪山皆吾土¶
<pb:KR4j0074_WYG_055-16a>¶
　　前調(次石湖/韻四首)　　　　　　　　　陳三聘¶
薄日輕雲天氣好相將祈穀民情喜頌聲洋溢清風斯¶
穆飲酒不多元有量吟詩無數添新軸對故人一笑我¶
真愚君無俗　斜川路經行熟黄花在歸心足問淵眀¶
去後有誰能屬神武衣冠驚夢裏江湖漁釣論心曲但¶
從今散髪更披襟誰能束¶
　　前調　　　　　　　　　　　　陳三聘¶
紺縠浮空山擁髻晩来風急吹驟雨藕花千柄豔妝新¶
<pb:KR4j0074_WYG_055-16b>¶
浥窺鏡粉光猶有淚凌波羅韈何曽濕訝漢宫朝罷玉¶
皇歸凝情立　尊前恨歌三疉身外事輕飛葉悵當年¶
空擊誓江孤楫雲色逺連平野盡夕陽偏傍疎林入看¶
月眀冷浸碧琉璃君須吸¶
　　前調　　　　　　　　　　　　陳三聘¶
天豈無情天若道有情亦老功名事問天因甚䝉人不¶
了好伴雲煙耕谷口休將翰墨傳江表算鬢邊能得幾¶
春風驚秋早　陶令尹張京兆懷舒嘯貪榮耀盡南柯¶
<pb:KR4j0074_WYG_055-17a>¶
一夢漏殘鐘曉滕閣暮霞孤鶩舉庾樓眀月飛烏繞念¶
老来於此興無窮知音少¶
　　前調　　　　　　　　　　　　陳三聘¶
斜日鎔金三萬頃棹歌齊舉風不動采蘋雙槳翠鬟相¶
語月殿欲浮蟾兔魄海神不放魚龍舞到今宵秋氣十¶
分清無今古　君試喚扁舟侣来伴我瀟湘渚共夷猶¶
春浪笑歌秋浦霸越獨髙身退後塵纓未濯人誰許歎¶
酒杯不到子陵臺劉伶土¶
<pb:KR4j0074_WYG_055-17b>¶
　　前調(中秋/寄逺)　　　　　　　　　　辛棄疾¶
快上西樓怕天教浮雲遮月但喚取玉纎横笛一聲吹¶
裂誰做冰壺凉世界最憐玉斧修時節問姮娥孤䖏有¶
愁無應華髪　雲液滿瓊杯滑長袖舞清歌咽歎十常¶
八九欲磨還缺但願長圓如此夜人情未必看承别把¶
從前離恨緫包藏歸時說¶
　　前調(中秋/)　　　　　　　　　　辛棄疾¶
美景良辰算只是可人風月況素節揚輝長是十分清¶
<pb:KR4j0074_WYG_055-18a>¶
徹著意登樓瞻玉兔何人張幙遮銀闕倩飛廉特特為¶
吹開憑誰說　弦與望從圓缺今與昨何區别羡夜来¶
把手桂花堪折安得便登天柱上從容陪伴酬佳節更¶
如今不聽麈談清愁如髪¶
　　前調　　　　　　　　　　　　辛棄疾¶
可恨東君把春去春来無迹便過眼等閒輸了三分之¶
一晝永暖翻紅杏雨風清扶起垂楊力更天涯芳草最¶
闗情烘殘日　湘浦岸南塘驛恨不盡愁如織算年年¶
<pb:KR4j0074_WYG_055-18b>¶
辜負對他寒食便恁歸来能幾許風流早已非疇昔凭¶
畫䦨一線數飛鴻沈空碧¶
　　前調　　　　　　　　　　　　辛棄疾¶
家住江南又過了清眀寒食花徑裏一番風雨一番狼¶
藉紅粉暗隨流水去園林漸覺清隂密算年年落盡刺¶
桐花寒無力　庭院静空相憶無説䖏閒愁極怕流鶯¶
乳燕得知消息尺素如今何䖏也緑雲依舊無踪跡謾¶
教人羞去上層樓平蕪碧¶
<pb:KR4j0074_WYG_055-19a>¶
　　前調(賀王師宣/平湖南寇)　　　　　　　　辛棄疾¶
笳鼓歸来舉鞭問何如諸葛人道是匆匆五月渡瀘深¶
入白羽風生貔虎譟青溪路斷鼪鼯泣早紅塵一騎落¶
平岡㨗書急　三萬巻龍頭客渾未得文章力把詩書¶
馬上笑驅鋒鏑金印眀年如斗大貂蟬却自兜鍪出待¶
刻公勲業到雲霄浯溪石¶
　　前調　　　　　　　　　　　　辛棄疾¶
漢水東流都洗盡髭鬚膏血人盡説君家飛將舊時英¶
<pb:KR4j0074_WYG_055-19b>¶
烈破敵金城雷過耳談兵玉帳冰生頰想王郎結髪賦¶
從戎傳遺業　腰間劔聊彈鋏尊中酒堪為别況故人¶
新擁漢壇旌節馬革裹尸當自誓蛾睂伐性休重説但¶
&KR0025;今記取楚臺風庾樓月¶
　　前調(江行/)　　　　　　　　　　辛棄疾¶
過眼溪山怪都是舊時曽識還記得夢中行徧江南江¶
北佳䖏徑須攜杖去能消幾兩平生屐笑塵勞三十九¶
年非長為客　吳楚地東西坼英雄事曹劉敵被西風¶
<pb:KR4j0074_WYG_055-20a>¶
吹盡了無塵跡樓觀甫成人已去旌旗未巻頭先白歎¶
人生哀樂轉相尋今猶昔¶
　　前調　　　　　　　　　　　　辛棄疾¶
風巻庭梧黄葉墜新凉如洗一笑折秋英同賞㺯香挼¶
蕊天逺難窮休久望樓髙欲下還重倚&KR0184;一襟寂寞淚¶
彈秋無人㑹　今古恨沈荒疉悲歡事隨流水想登樓¶
青鬢未堪憔悴極目煙横山數㸃孤舟月淡人千里對¶
嬋娟從此話離愁金尊裏¶
<pb:KR4j0074_WYG_055-20b>¶
　　前調(冷泉/亭)　　　　　　　　　　辛棄疾¶
直節堂堂看夾道冠纓拱立漸翠谷羣仙来下珮環聲¶
急誰信天鋒飛墮地傍湖千尺開青壁是當年玉斧削¶
方壺無人識　山水潤琅玕濕秋露下瓊珠滴向危亭¶
横跨玉淵澄碧醉舞且揺鸞鳯影浩歌莫遣魚龍泣恨¶
此中風物本吾家今為客¶
　　前調(再用/前韻)　　　　　　　　　　辛棄疾¶
照影溪梅悵絶代佳人獨立便小駐雍容千騎羽觴飛¶
<pb:KR4j0074_WYG_055-21a>¶
急琴裏新聲風響珮筆端醉墨鴉棲壁是使君文雅舊¶
知名今方識　髙欲卧雲還濕清可潄泉長滴快晩風¶
吹帽滿懷空碧寳馬嘶歸紅斾動龍團試水銅瓶泣怕¶
他年重到路應迷桃源客¶
　　前調(送李提/刑入蜀)　　　　　　　　　辛棄疾¶
蜀道登天一盃送繡衣行客還自歎中年多病不堪離¶
别東北看謄諸葛表西南更草相如檄把功名收拾付¶
君侯如椽筆　兒女淚君休滴荆楚路吾能識要新詩¶
<pb:KR4j0074_WYG_055-21b>¶
準備廬山山色赤壁磯頭千古浪銅鞮陌上三更月正¶
梅花萬里雪深時須相憶¶
　　前調(送佑之弟/還侍浮梁)　　　　　　　　辛棄疾¶
塵土西風便無限凄凉行色還記取眀朝應恨今窅輕¶
别珠淚爭垂華燭暗鴈行欲斷哀箏切看扁舟幸自澀¶
清溪休催發　白石路長亭側千樹柳千絲結怕行人¶
西去棹歌聲闋黄巻莫教詩酒汚玉階不信仙凡隔但¶
從今伴我又隨君佳哉月¶
<pb:KR4j0074_WYG_055-22a>¶
　　前調(遊南岩/和友)　　　　　　　　　辛棄疾¶
笑拍洪崖問千丈翠崖誰削依舊是西風白鳥北村南¶
郭似整復斜僧屋亂欲吞還吐林煙薄覺人間萬事到¶
秋来都揺落　呼斗酒同君酌更小隱尋幽約且丁寧¶
休負北山猿鶴有鹿從渠求鹿夢非魚定未知魚樂正¶
仰看飛鳥却應人囘頭錯¶
　　前調(雪霽/)　　　　　　　　　　辛棄疾¶
天上飛瓊畢竟向人間情薄還又跨玉龍歸去萬花揺¶
<pb:KR4j0074_WYG_055-22b>¶
落雲破林梢添逺岫月眀屋角分層閣記少年駿馬走¶
韓盧掀東郭　吟凍鴈嘲飢鵲人已老歡猶昨對瑶華¶
滿地與君酬酢最愛霏霏迷逺近都收擾擾還空廓待¶
羔兒飲罷又烹茶揚州鶴¶
　　前調(餞席/)　　　　　　　　　　辛棄疾¶
莫折荼䕷且留取一分春色還待得青梅如豆共伊同¶
摘少日對花渾醉夢而今醒眼看風月恨牡丹笑我倚¶
東風頭如雪　榆莢錢菖蒲葉時節換䌓華歇算怎禁¶
<pb:KR4j0074_WYG_055-23a>¶
風雨怎禁鶗鴂老冉冉兮花共柳是栖栖者蜂和蝶也¶
不因春去有閒愁因離别¶
　　前調　　　　　　　　　　　　辛棄疾¶
紫陌飛塵望十里雕鞍繡轂春未老已驚臺榭痩紅肥¶
緑睡雨海棠猶倚醉舞風楊柳難成曲問流鶯能說故¶
園無曽相熟　巖泉上飛鳬浴巢林下棲禽宿恨荼䕷¶
開晩謾翻紅玉蓮社豈堪談昨夢蘭亭何䖏尋遺墨但¶
羇懷空自倚鞦韆無心蹴¶
<pb:KR4j0074_WYG_055-23b>¶
　　前調(山居/即事)　　　　　　　　　　辛棄疾¶
幾箇輕鷗来㸃破一泓澄緑更何䖏一雙鸂&KR0529;故来爭¶
浴細讀離騷還痛飲飽看修竹何妨肉有飛泉日日供¶
眀珠三千斛　春雨滿秧新穀閒日永眠黄犢看雲連¶
麥隴雪堆蠶簇若要足時今足矣以為未足何時足被¶
野翁相挾入東園枇杷熟¶
　　前調(和傅岩叟/香月韻)　　　　　　　　辛棄疾¶
半山佳句最好是吹香隔屋又還怪冰霜側畔蜂兒成¶
<pb:KR4j0074_WYG_055-24a>¶
簇更把香来薰了月却教影去斜侵竹似神清骨冷住¶
西湖何由俗　根老大穿坤軸枝夭嫋龍蟠斛快酒兵¶
長俊詩壇髙築一再人来風味惡兩三杯後花縁熟記¶
五更聯句失彌眀龍銜燭¶
　　前調(呈趙晋/臣敷文)　　　　　　　　　辛棄疾¶
老子平生原自有金盤華屋還又要萬間寒士眼前突¶
兀一舸歸来輕似葉兩翁相對清如鵠到如今吾亦愛¶
吾廬多松菊　人道是荒年穀還又似豐年玉甚等閒¶
<pb:KR4j0074_WYG_055-24b>¶
却為鱸魚歸速野鶴溪邊留杖屨行人墻外聽絲竹問¶
近来風月幾篇詩三千軸¶
　　前調(遊清/風峽)　　　　　　　　　　辛棄疾¶
兩峽嶄巖問誰占清風舊築滿眼裏雲来鳥去澗紅山¶
緑世上無人供嘯傲門前有客休迎肅怕淒凉無物伴¶
君時多栽竹　風采妙凝冰玉詩句好餘膏馥歎只今¶
人物一夔應足人似秋鴻無定住事如飛彈須圓熟笑¶
君侯陪酒又陪歌陽春曲¶
<pb:KR4j0074_WYG_055-25a>¶
　　前調(憶别/)　　　　　　　　　　程　垓¶
門掩垂楊寶香度翠簾重疉春寒在羅衣初試素肌猶¶
怯薄靄籠花天欲暮小風送角聲初咽但獨褰幽幌悄¶
無言傷離别　衣上雨睂間月滴不盡顰空切羡棲梁¶
歸燕入簾雙蝶愁緒多於花絮亂柔腸過似丁香結問¶
甚時重理錦囊書&KR0025;頭說¶
　　前調　　　　　　　　　　　　程　垓¶
水逺山眀秋容淡不禁揺落況正是樓臺髙䖏晚凉猶¶
<pb:KR4j0074_WYG_055-25b>¶
薄月在衣裳風在袖冰生枕簟香生幙算四時佳䖏是¶
清秋須行樂　東籬下西牎角尋舊菊催新酌笑廣平¶
何事對秋蕭索揺葉聲聲深院宇折荷寸寸閒池閣待¶
歸来閒把朩樨花重薰却¶
　　前調　　　　　　　　　　　　京　鏜¶
乘興西来問誰是平生相識算只有瑶臺眀月照人如¶
昔萬里淒凉銀世界放教千丈冰輪出便招邀我輩上¶
層樓横孤笛　隂晴事人難必歡樂䖏天常惜幸星稀¶
<pb:KR4j0074_WYG_055-26a>¶
河澹雲收風息更著兩賢陪勝賞此身如與塵寰隔笑¶
謫仙對影足成三空孤寂¶
　　前調(劉知郡/生朝)　　　　　　　　　朱　熹¶
秀野詩翁念故山十年乖隔聊命駕朱門舊隱緑槐新¶
陌好雨初晴仍半暖金缸玉斚開瑶席更流傳麗藻借¶
江天留春色　過里社將兒姪談往事悲陳迹喜尊前¶
見在鏡中如昔兩鬢全欺煙樹緑方瞳好映寒潭碧但¶
一年一度一歸来歡何極¶
<pb:KR4j0074_WYG_055-26b>¶
　　前調　　　　　　　　　　　　曹　冠¶
日暖煙輕竹梢映花隂凌亂微風皺池光㺯碧緑楊垂¶
岸豔杏牆頭紅粉媚幽蘭砌下飄香暖稱邀賓排日去¶
尋芳頻歡宴　光景速渾如箭醉夢裏春強半且花前¶
莫厭玉杯頻勸一枕遊仙方警悟浮名自笑猶縈絆醉¶
揮毫付與雪兒歌嬌鶯囀¶
　　前調　　　　　　　　　　　　吕勝已¶
小立危亭風慘澹斜陽滿目望渺渺湘江一派楚山千¶
<pb:KR4j0074_WYG_055-27a>¶
簇芳草連雲迷逺樹斷霞散綺飛孤鶩感騷人賦客向¶
来詞愁如束　嗟逺宦甘微粟驚世事傷浮俗且經營¶
一醉未懷榮辱不見淵眀歸去後一觴自泛東籬菊仰¶
髙風寂寞奠生芻人如玉¶
　　前調　　　　　　　　　　　　趙磻老¶
見說春時新波漲二川溶溢今底事沙痕猶褪石渠慳¶
碧人意不須常作解興来便向杯中覓縱茂林修竹記¶
山隂千年一　薰吹動春工畢橋上景壺中日記梅肥¶
<pb:KR4j0074_WYG_055-27b>¶
笋嫩雨微魚出只恐延英催入覲不教緑野長安逸任¶
多情蝴蝶滿園飛狂縦跡¶
　　前調　　　　　　　　　　　　趙磻老¶
西郭園林湖光淨暮寒清溢眀月上近環山翠逺揺天¶
碧粉澤蘭膏違俗尚巖花磴蔓從誰覓問近来鐺脚許¶
何人吾其一　歡樂事休教畢經後夜思前日想無心¶
不競水雲流出物外煙霞供嘯咏箇中魚鳥同休逸又¶
何須浮海訪三山尋仙跡¶
<pb:KR4j0074_WYG_055-28a>¶
　　前調　　　　　　　　　　　　袁去華¶
香霧空濛檐牙外流螢自照夜向久眀河東畔電飛雲¶
繞錯落疎星垂屋角須㬰萬弩鳴林杪漸蒼梧翠竹嫩¶
凉生驚秋早　人語静籖聲杳珍簟冷紗㡡小想雲牎¶
依舊夢尋難到鴈足空来書斷絶睂頭頓著愁多少縱¶
琴心細寫有誰知朱絃悄¶
　　前調(滕王/閣)　　　　　　　　　　袁去華¶
畫棟珠簾臨無地滄波萬頃雲盡歛西山横翠半江沈¶
<pb:KR4j0074_WYG_055-28b>¶
影斜日眀邊回白鳥晚煙深䖏迷漁艇聽棹歌遊女採¶
蓮歸聲相應　愁似織人誰省情縱在歡難更滿衣香¶
猶是舊時荀令宦海歸来塵撲帽酒徒散盡霜侵鬢最¶
愁䖏獨立詠蒼茫西風勁¶
　　前調(都下/作)　　　　　　　　　　袁去華¶
社雨初晴煙光暖吳山滴翠望絳闕祥雲虧蔽粉垣千¶
雉萬柳低垂春似酒微風不動天如醉徧嬉嬉萬井畫¶
圖中歡聲裏　嗟倦客道傍李看人事槐根蟻立蒼茫¶
<pb:KR4j0074_WYG_055-29a>¶
俯仰漫悲身世靖節依然求縣令元龍老去空豪氣便¶
乗興一葉泛滄浪吾歸矣¶
　　前調(夜雨凉甚忽/動從戎之興)　　　　　　　劉克莊¶
金甲琱戈記當日轅門初立磨盾鼻一揮千紙龍蛇猶¶
濕鐵馬曉嘶營壁冷樓船夜渡風濤急有誰憐猿臂故¶
將軍無功級　平戎䇿從軍什零落盡慵收拾把茶經¶
香傳時時温習生怕客談榆塞事且教兒誦花間集歎¶
臣之壯也不如人今何及¶
<pb:KR4j0074_WYG_055-29b>¶
　　前調(夜飲海/棠花下)　　　　　　　　　劉克莊¶
老子年来頗自許心腸鐵石尚一㸃消磨不盡愛花成¶
癖懊惱每嫌寒勒住丁寜莫被晴烘拆奈暄風烈日太¶
無情如何得　張畫燭頻頻惜憑素手輕輕摘更一畨¶
雨過彩雲無迹今夕不来花下飲眀朝空向枝頭覓對¶
殘紅滿院杜鵑啼添愁寂¶
　　前調(范尉/梅谷)　　　　　　　　　　劉克莊¶
赤日黄埃夢不到清溪翠麓空健羡君家别墅幾株幽¶
<pb:KR4j0074_WYG_055-30a>¶
獨骨冷肌清偏要月天寒日暮猶宜竹想主人杖屨遶¶
千廻山南北　寜委澗嫌金屋寜映水羞銀燭歎出羣¶
風韻背時裝束競愛東鄰姫傅粉誰憐空谷人如玉笑¶
林逋何遜謾為詩無人讀¶
　　前調　　　　　　　　　　　　劉克莊¶
落日登樓誰管領倦游狂客待喚起滄浪漁父隔江吹¶
笛看水看山身尚健憂晴憂雨頭先白對暮雲不見美¶
人来遥天碧　山中鶴應相憶沙上鷺渾相識想石田¶
<pb:KR4j0074_WYG_055-30b>¶
茅屋草深三尺空有鬢如潘騎省斷無面見陶彭澤便¶
盡傾海水浣衣塵難湔滌¶
　　前調(荼䕷/)　　　　　　　　　　趙彦端¶
千種繁春春已去翩然無跡誰信道荼䕷枝上静中收¶
得曉鏡洗妝非粉白晩衣㺯舞餘衫碧粲寳鈿珠珥不¶
勝持濃隂夕　金翦度還堪惜霜蝶睡無從覓知幾多¶
清夢釀成冰骨天女散花無酒聖仙人種玉慚香徳悵¶
攀條記得鬢絲青東風客¶
<pb:KR4j0074_WYG_055-31a>¶
　　前調(餞盧光祖/赴鼎州幕)　　　　　　　　趙彦端¶
津鼓鼕鼕三老醉知誰留得都不記琵琶洲畔草青江¶
碧桃李春風吹不斷煙霞秋興清無極悵尊前桂子有¶
餘香曽相識　殘雨晝初凉夕髙燭爛新醅白聽長歌¶
歡意不知愁色父老能尋循吏傳闗河暫枉諸侯客待¶
日邊一紙詔黄飛勝相憶¶
　　前調　　　　　　　　　　　　趙彦端¶
賜被薰鑪曽同見宫槐重緑時歸看綺疏疉嶂楚腰翻¶
<pb:KR4j0074_WYG_055-31b>¶
曲君過蓬山輕嵗月我懷廬阜分符竹道别離待得再¶
歸来人應俗　春欲動醅初熟追一笑森三玉且相對¶
青眼共裁紅燭小語人家閒意態淺寒都下新裝束念¶
平生和雨醉東風從今足¶
　　前調(餞别張/子儀)　　　　　　　　　管　鑑¶
百罰深杯都不記歸来時節彷彿聽重城更鼓催成離¶
闋江上愁心山斂翠津頭夜色沙如雪漸中年懷抱更¶
深交難為别　歌聲緩行雲歇尊酒散香塵滅想来宵¶
<pb:KR4j0074_WYG_055-32a>¶
　何䖏亂山眀月得意春風羣玉府第名早晚黄金闕但¶
　相思莫遣鴈来時音書絶¶
　　　前調(賞梅呈/洪内翰)　　　　　　　　　張　鎡¶
　玉照梅開三百樹香雲同色光揺動一川銀浪九霄珂¶
　月幸遇勲華時世好歡娛況是張燈夕更不邀名勝賞¶
　東風真堪惜　盤誥手春秋筆今内相斯文伯肻閒迎¶
　軒蓋逺過泉石竒事人生能㡬見清尊花畔須教側到¶
　鳳池却欲醉鷗邊應難得¶
<pb:KR4j0074_WYG_055-32b>¶
　¶
　¶
　¶
　¶
　¶
　¶
　¶
御選歴代詩餘巻五十五¶

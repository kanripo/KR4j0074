# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.452766
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷九十目録
<pb:KR4j0074_WYG_090-1a>¶
　欽定四庫全書¶
御選歴代詩餘巻九十目録(一百十/四字)¶
　　　沁園春(中/)¶
　　　　洪咨䕫(三首/)¶
　　　　盧祖皋¶
　　　　汪莘(三首/)¶
　　　　李昴英¶
　　　　陳經國(二首/)¶
<pb:KR4j0074_WYG_090-1b>¶
　　　　趙以夫(二首/)¶
　　　　方岳(六首/)¶
　　　　張榘¶
　　　　馮取洽(六首/)¶
　　　　蒋捷¶
　　　　歐良¶
　　　　姚勉(九首/)¶
　　　　王鼎翁¶
<pb:KR4j0074_WYG_090-2a>¶
　　　　何夢桂(二首/)¶
　　　　吴潛¶
　　　　陳草閣¶
　　　　葛長庚(三首/)¶
　　　　元好問¶
　¶
　¶
　¶
<pb:KR4j0074_WYG_090-2b>¶
　¶
　¶
　¶
　¶
　¶
　¶
　¶
御選歴代詩餘巻九十目録¶
#+PROPERTY: JUAN 卷九十
<pb:KR4j0074_WYG_090-3a>¶
　欽定四庫全書¶
御選歴代詩餘巻九十(一百十/四字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　沁園春(中/)¶
　　　沁園春(夀俞/紫微)　　　　　　　　　洪咨夔¶
　詩不云乎蒹葭蒼蒼白露為霜看髙山喬朩青雲老幹¶
　英華滋液亦歛而藏匠石操斤便游林下一舉採之充¶
<pb:KR4j0074_WYG_090-3b>¶
　棟梁須知道是天將大任翕處還張　薇郎玉佩丁當¶
　問何時午橋花竹莊又星回嵗換臘殘春淺錦熏籠紫¶
　栗玉杯黄喚起東風吹醒宿酒甲子從頭重數将眀朝¶
　去趁傳柑宴近滿袖天香¶
　　　前調　　　　　　　　　　　　洪咨夔¶
　秋氣悲哉薄寒中人皇皇何之更黄花吹雨蒼苔滑屐¶
　闌空鬬鴨牀老支龜靜裏蛩音眀邊睂睫蹴踏星河天¶
　脱鞿清談乆頓兩忘妍醜嫫姆西施　濂溪家住江湄¶
<pb:KR4j0074_WYG_090-4a>¶
愛出水芙蓉清絶姿好光風霽月一團和氣尸居龍見¶
神動天隨著察工夫誠存體段箇裏言語文字非君家¶
事莫空將太極散打圖碑¶
　　前調　　　　　　　　　　　　洪咨夔¶
歸去來兮杜宇聲聲道不如歸正新煙百五雨留酒病¶
落紅一尺風妒花期睡起緑牕銷殘香篆手板搘頤還¶
倒持無人解自追游仙夢作送春詩　風流不似年時¶
把别墅江山供奕棋空一川芳草半池晴絮歌翻長恨¶
<pb:KR4j0074_WYG_090-4b>¶
賦續懐離桃葉渡頭沉香亭北往事悠悠難重思徘徊¶
處看鳴鳩喚婦乳燕将兒¶
　　前調(䨇溪/狎鷗)　　　　　　　　　　盧祖皋¶
㡬葉彫楓半篙寒日傍橋繫船愛洞門深鎖人間福地¶
䨇溪分占天上星躔破帽敧寒短鞭敲月此地經行知¶
㡬年空贏得似沈郎消痩還欠詩篇　沙鷗伴我愁眠¶
向水驛風亭紅蓼邊有村醪可飲且須同醉溪魚堪鱠¶
切莫論錢笠澤波頭垂虹亭上橙蟹肥時霜滿天相隨¶
<pb:KR4j0074_WYG_090-5a>¶
否算江南江北惟有君閒¶
　　前調(自題/方壺)　　　　　　　　　　汪　莘¶
春至傷春秋至悲秋誰在華胥歎謫仙才氣飛揚䟦扈¶
淵眀心事慷慨欷歔自我少時如今晩境行半人間真¶
有餘都休問且一觴一咏吾愛吾廬　南皋境界何如¶
捨明月清風誰與居望蓬山路杳萬株翠檜方壺門掩¶
四面紅蕖中有佳人綽如姑射一炷清香滿太虚塵寰¶
外被鳴鸞報客飛鶴傳書¶
<pb:KR4j0074_WYG_090-5b>¶
　　前調(憶黄/山)　　　　　　　　　　汪　莘¶
三十六峰三十六谿長鎖清秋對孤峰絶頂雲煙競秀¶
懸崖峭壁瀑布爭流洞裏桃花仙家芝草雪後春正取¶
次遊親承見是龍潭白畫海湧潮頭　當年黄帝浮丘¶
有丹枕玉牀猶在不向天都月夜遥聞鳯管翠㣲霜曉¶
仰盼龍樓砂穴長紅丹爐已冷安得靈方問蚤修誰知¶
此只原頭白鹿水畔青牛¶
　　前調(挂黄山圖十二/軸恰滿一室)　　　　　　汪　莘¶
<pb:KR4j0074_WYG_090-6a>¶
家在柳塘榜挂方壺圖挂黄山覺仙峰六六滿堂峭峻¶
仙溪六六遶屋潺湲行到水窮坐看雲起只在吾廬尋¶
丈間非人世但鶴飛深谷猿嘯高巖　如今雙足蹣跚¶
向畫裏嬉遊卧裏看甚花開花落悄無人見山南山北¶
誰似余閒住箇菴兒了些活計月白風清人倚闌山中¶
友類先秦氣貌後晉衣冠¶
　　前調(監司元宵/招飲不赴)　　　　　　　　李昴英¶
纔到中年節物渾閒賞心頓輕據隨分東風瓶簪柳雪¶
<pb:KR4j0074_WYG_090-6b>¶
應時燈夜棚綴蓮星自一家春也三杯酒巧繭堆香笑¶
語聲又何須聽西樓絃管南陌簫笙　平生黄巻青燈¶
肻珠翠奢華八尺檠欲趁隊閒嬉雕鞍寳馬回頭猛憶¶
破案囊螢鄰曲漁歌庭除鶴舞塵外冰輪徹骨清人閒¶
處這炯然方寸一㸃長眀¶
　　前調　　　　　　　　　　　　陳經國¶
把酒西湖花月三年不見粲山想荆州座上消磨歲月¶
唐風集裏收巻波瀾鶴邑朝帆鱸鄉夕棹來往菰蒲何¶
<pb:KR4j0074_WYG_090-7a>¶
處間應思我似騎驢杜甫長在長安　相逢依舊開顔¶
聽玉屑霏霏當暑寒笑髯生如許尚誇年少心忙未了¶
浪說身閒鹿夢無凴菟裘堪老付子聲名我欲還斜陽¶
外把平生心事同倚闌干¶
　　前調　　　　　　　　　　　　陳經國¶
過了梅花縱有春風不如早還正燕泥日暖草緜别路¶
鶯朝煙淡柳拂征鞍黎嶺天髙建溪雷吼歸好不知行¶
路難龜山下漸楊梅初熟盧橘猶酸　名塲老我間闗¶
<pb:KR4j0074_WYG_090-7b>¶
分嵗晩誅茆湖上山歎龍舒君去尚留破硯魚軒人老¶
長把連環鏡影霜清衣痕塵暗贏得狂名傳世間君歸¶
日見家林舊竹為報平安¶
　　前調(次劉後/村韻)　　　　　　　　　趙以夫¶
秋入書幃漏箭初長熏鑪未灰向酒邊陶寫韓情杜思¶
案頭料理漢蠧秦煨天有髙情世無慧眼剛道先生是¶
不材人都笑這當行舖席又不成開　忘懐物外徘徊¶
與鷗鷺同盟兩莫猜似龍蛇匣裏光涵牛斗鳯凰臺上¶
<pb:KR4j0074_WYG_090-8a>¶
聲挾風雷寳汞一錢冰銜三字浮利浮名安在哉太平¶
也要泥金鏤玉除是公來¶
　　前調(次方時/父韻)　　　　　　　　　趙以夫¶
自笑生來骨相無竒壬三甲三覺紫宸班裏都忘故歩¶
維摩室内添箇新參壯也不如老之将至何止嵇康七¶
不堪江湖客況詩肥賈島骨痩王曇　紛紛紆紫拖藍¶
送水北山人又水南喜支離得佚散材為夀一丘自足¶
萬象中涵膾炙功名膏肓富貴舉世黄粱夢正酣知誰¶
<pb:KR4j0074_WYG_090-8b>¶
健且茹芝商嶺飲菊胡潭¶
　　前調(賦子/規)　　　　　　　　　　方　岳¶
儘為春愁儘勸春歸直恁恨深況雨急黄昏寒欺客路¶
月明夜半人夢家林店舍無煙楚鄉寒食一片花飛那¶
可禁小凝竚點紅蔫翠老江樹隂陰　汀洲杜若誰尋¶
想朝鶴怨兮猿夜吟甚連天芳草淒迷離恨拂簾香絮¶
撩亂深心汝亦知乎吾今倦矣甕有餘春可共斟歸來¶
也問淵眀而後誰是知音¶
<pb:KR4j0074_WYG_090-9a>¶
　　前調(櫽括蘭/亭序)　　　　　　　　　方　岳¶
嵗在永和癸丑暮春修禊蘭亭有崇山峻嶺茂林修竹¶
清流激湍暎帶山陰曲水流觴羣賢畢至是日風和天¶
氣清亦足以供一觴一咏暢叙幽情　悲夫一世之人¶
或放浪形骸遇所欣雖快然自足終期於盡老之将至¶
後視猶今隨事情遷所之既倦俛仰之間迹已陳興懐¶
也将後之覽者有感斯文¶
　　前調(和宋令/致苔梅)　　　　　　　　　方　岳¶
<pb:KR4j0074_WYG_090-9b>¶
有羙人兮鐵石心腸寄春一枝喜蘚生龍甲那因雪痩¶
月横鶴膝不受寒欺雲卧空山夢回孤驛生怕渠嗔未¶
敢詩江頭路問銷魂幾許索笑何時　賦成字字珠璣¶
君莫倚家風舊解題歎水曹安在飄然欲去逋仙已矣¶
其與誰歸煙雨愁予江山老我畢竟嵗寒然後知㣲酸¶
在儘危譙斜倚殘角孤吹¶
　　前調(用梁權郡/韻餞春)　　　　　　　　方　岳¶
鶯帶春來鵑喚春歸春緫不知恨楊花多事杏花無頼¶
<pb:KR4j0074_WYG_090-10a>¶
半隨殘夢半惹晴絲立盡碧雲寒江欲暮怕過清眀燕¶
子時春且住待新篘熟了却問行期　問春春竟何之¶
看紫態紅情難語離想芳韶猶剰牡丹知處也須些個¶
付與荼䕷喚取娉婷觀教春醉不道五更花漏遲愁一¶
晌笑車輪生角早已天涯¶
　　前調(和趙司/戸紅藥)　　　　　　　　　方　岳¶
把酒問花繭栗梢頭春今幾何笑身居近侍階翻萬玉¶
面勻菩薩髻擁千螺一一牙籖英英碧字占定花間甲¶
<pb:KR4j0074_WYG_090-10b>¶
乙科歸來也傍紫薇吟處揉作陽和　祗今花事無多¶
看㡬許風煙付與他待圍将翡翠怕蜂黏粉織成雲錦¶
遣鳯銜梭誰翦并刀贈之燕玉莫負雙蛾嬌溜波花應¶
道儘花強人面厎用能歌¶
　　前調(和林/教授)　　　　　　　　　　方　岳¶
子盍觀夫商丘之朩有樗不才縱斧斤睥睨何妨雪立¶
風煙傲兀怎問春回老子似之倦游久矣歸曬漁蓑羮¶
芋魁村鉏外聞韭今有子芥已生臺　天於我輩悠哉¶
<pb:KR4j0074_WYG_090-11a>¶
縱作賦問天天亦猜且醉無何有酒徒陶陸與二三子¶
詩友陳雷正爾眠雲阿誰敲月不是我曺不肻來君且¶
住怕口生荆棘胸有塵埃¶
　　前調(夀吴/履齋)　　　　　　　　　　張　榘¶
緑野歸來笻杖角巾豈不快哉有清泉白石東西巖岫¶
翠隂紅影髙下樓臺况是蕤賓槐庭暑薄照眼葵榴次¶
第開輕薫裏翦香蒲為夀一笑傳杯　栽培多少英材¶
更霖雨看看徧九垓算支撐厦屋正資梁棟調和鈞鼎¶
<pb:KR4j0074_WYG_090-11b>¶
須用鹽梅旒冕興思搢紳顒望應有天邊丹詔催依還¶
是為蒼生一起重位元台¶
　　前調(次韻/四友)　　　　　　　　　　馮取洽¶
我愛之君結屋屏山友松竹梅有倦游孤劍暫懸素壁¶
醉吟行屨時印蒼苔得失不驚知恬交養浩浩胸中何¶
壯哉須知道似驊騮萬里道路方開　相期湖上舒懐¶
莫放過花枝與酒杯況上天已辦河東新賦圜橋樂得¶
海内英才矍鑠溪翁據鞍一笑畫餅功名賦儻來長堤¶
<pb:KR4j0074_WYG_090-12a>¶
上看柳花荷氣儘可追陪¶
　　前調　　　　　　　　　　　　馮取洽¶
一雨沛然六合全清空無點埃喜秋容新沐為誰媚嫵¶
凉蟾留照政爾徘徊蠟屐清游漁蓑淡話富貴於余何¶
有哉雙溪上緫舊盟鷗鷺來往無猜　煙霞竹石松梅¶
更無數幽花陸續開漸黄雞啄黍肥堪一箸浮蛆拍甕¶
羙可三杯兒解應門翁方索句俗客來時莫放來青山¶
好儘從今日日闥不妨排¶
<pb:KR4j0074_WYG_090-12b>¶
　　前調(用前韻謝/魏菊莊)　　　　　　　　馮取洽¶
舉世紛紛風靡波流名氛利埃有幽人嘉遯長年修潔¶
寒花作伴竟日徘徊餐薦夕英杯迎朝露世味何如此¶
味哉揚揚蝶儘弄芳來往我又奚猜　雙溪約玉林梅¶
擬直到莊門一扣開奈衢山風急勒教回駕横塘水弱¶
未許浮杯恨結停雲神馳落月白雪風前急墮來教兒¶
唱侑衰翁一醉無悶堪排¶
　　前調(再用前韻/答吕柳溪)　　　　　　　　馮取洽¶
<pb:KR4j0074_WYG_090-13a>¶
問訊柳溪溪上柳容胡為帶埃歎陽春陡變孰為披拂¶
賞音難遇誰與徘徊好在湖山吾容不辱寄徑垂條豈¶
偶哉休揺蕩且深根寧極免俗人猜　何妨傍竹依梅¶
待青眼春回一笑開儘攀絲弄葉效顰施黛籠韀拂帽¶
竊䕃傳杯未礙飛緜一髙千丈風力㣲時穩下來天難¶
問便陶門漢苑一任安排¶
　　前調(和玉/林韻)　　　　　　　　　　馮取洽¶
人事好乖雲散風流暗思去年記竹輿伊軋報臨村裏¶
<pb:KR4j0074_WYG_090-13b>¶
笻枝顚倒忙返溪邉翦韭新炊尋桃小酌取次懽謡俱¶
可編難忘處是陽春一曲羣唱尊前　新晴又放花天¶
況家釀堪攜不用錢想有人如玉已過南市無人伴我¶
重醉西阡舊約難憑新詞堪賦樂事賞心那得全歸來¶
也命兒将此意寫似朱絃¶
　　前調(贈錦江歌/者何琮)　　　　　　　　馮取洽¶
有孤竹君音節拂雲諡曰洞簫縱柳郎填就周郎顧罷¶
欠伊品藻律也難調慚媿何郎嗚嗚嫋嫋翻入齶脣齒¶
<pb:KR4j0074_WYG_090-14a>¶
舌喉誰知道是郭郎親授共貫同條　後來一輩枵枵¶
甚聲響都如鸚鵡嬌歎秦青已往嘉榮何在念奴骨朽¶
李八魂銷試向君前聽君一曲前輩風流未覺凋馮郎¶
老但點頭嚥唾&KR0838;解金貂¶
　　前調(書南/堂壁)　　　　　　　　　　蔣　捷¶
老子生平辛勤㡬年始有此廬也學那陶潛籬栽些菊¶
依他杜甫園種些蔬除了雕梁肻容紫燕誰管門前長¶
者車怪近日把一庭眀月却借伊渠　鬢邊白雪紛如¶
<pb:KR4j0074_WYG_090-14b>¶
又何苦招賔納客歟但夏榻宵眠面風敧枕冬檐晝短¶
背日觀書若有人尋只教僮道這屋主人今自居休羡¶
彼有揺金寳轡織翠華裾¶
　　前調(未開/梅)　　　　　　　　　　歐　良¶
我善觀梅識梅妙處舍我其誰待裁冰翦雪已無足道¶
凝酥弄粉愈不為竒枉費心神廵檐索笑點校南枝并¶
北枝梅應道似這般題品未是相知　分眀有箇端倪¶
遮莫把人間凡眼窺那精神全在半含蕊處風流全在¶
<pb:KR4j0074_WYG_090-15a>¶
未有香時萬木叢邉兩三點白此是生生化化機花開¶
也又怎生消得箇様詞兒¶
　　前調(夀同年/陳探花)　　　　　　　　　姚　勉¶
憶昔東坡秀奪睂山生丙子年盖丙離子坎四方中氣¶
宜當此嵗間出英賢河嶽鍾靈星辰再孕來自赤城中¶
洞天新秋霽萃一襟爽氣風露澄鮮　玉階同聽臚傳¶
伴寳馬如龍絲裊鞭正椿庭未老同躋榮路萼樓争耀¶
相照魁躔即似坡公金蓮夜對身作玉堂雲霧仙憐同¶
<pb:KR4j0074_WYG_090-15b>¶
嵗但乞如夢得分買山錢¶
　　前調(夀婺州/陳可齋)　　　　　　　　　姚　勉¶
四海中間第一清流惟有可齋看平生踐履真如氷玉¶
䧺文光燄不涴塵埃元祐諸賢紛紛臺省惟有景仁招¶
不來狂瀾倒獨中流砥柱屹立崔嵬　掛冠有請高哉¶
但清廟正需梁棟材便撐舟野水出航巨海有官鼎鼐¶
無地樓臺製菊齡高看萸人健萬頃秋江入夀杯經綸¶
了却馭風騎氣閬苑蓬萊¶
<pb:KR4j0074_WYG_090-16a>¶
　　前調(夀張府/判室)　　　　　　　　　姚　勉¶
梅笑東風只兩日間又新嵗華有玉龜阿母獻三蟠實¶
蕊宫仙子飛七香車春滿鰕簾雪晴鴛瓦牕户非煙籠¶
翠紗萱堂上看衣翻戲綵觴捧流霞　君家元是仙家¶
幾度看菖蒲九節花來劒池丹井平分風月一溪流水¶
猶泛胡麻夀慶千秋榮封兩國緑鬢猶深楊栁鴉長生¶
藥在蓬萊頂上不必丹砂¶
　　前調(送權倅/許帳幹)　　　　　　　　　姚　勉¶
<pb:KR4j0074_WYG_090-16b>¶
萬里清風吹送錦㠶入南浦雲看拂天旌斾攀留不住¶
迷津舸艦歌舞相迎二許家聲三洪地望今代風流第¶
一人蜚英早合詞林視草藜閣翻芸　飛芻逺餉三軍¶
特借作紅蓮入幕賔把西山暮雨暫時收捲荷山明月¶
小試平分甦醒枯魚剔除深蠧箇是人間有脚春難淹¶
乆看詔催入侍香案麒麟¶
　　前調(七月朔/夀盧守)　　　　　　　　　姚　勉¶
一葉新凉又是西風吹轉素商攬玉壺英氣鍾為人物¶
<pb:KR4j0074_WYG_090-17a>¶
銀河精采融作文章司巧天公攙先七夕分付天孫雲¶
錦裳騎龍鳯自九霄飛至萬丈光芒　早年奏賦長楊¶
飽挹盡瀛洲風露香問石渠天禄借将班馬荷山錦水¶
暫作龔黄蘭省春風薇垣夜月合佩仙花侍玉皇明年¶
裏飲夀椒何處宣勸持觴¶
　　前調(夀楊帥參次/日将之官)　　　　　　　姚　勉¶
摘玉蕊梅泛金葉蕉祝公夀齡算今年比似常年逈别¶
翠煙紅霧香靄門屏鳯詔雲霄龍光牛斗輝射南州孺¶
<pb:KR4j0074_WYG_090-17b>¶
子亭看看是伴元戎小隊花栁郊坰　傳家有子明經¶
渾不要黄金遺滿籯向月中傳與一枝仙桂斕斑衣上¶
更著袍青明日瓜期今朝椿夀玉樹芝蘭羡滿庭公知¶
否老人星一㸃映泰階星¶
　　前調(夀趙/倅)　　　　　　　　　　姚　勉¶
道骨仙風海上騎鯨端是後身把銀河天巧鍾為文采¶
劒津寳氣融作精神壺玉儲氷掌金擎露胸次全無一¶
㸃塵年年裏早花朝六日長慶生申　箳篁濯錦江濵¶
<pb:KR4j0074_WYG_090-18a>¶
人盡道如公清最真合沉香亭北金箋奏曲恩披獸錦¶
醉拭龍巾泥紫頒來渠黄飛去自是八花甎上人從今¶
後看大鈞播物萬象皆春¶
　　前調(餞張/倅)　　　　　　　　　　姚　勉¶
明月扁舟輕逐江鷗翩然賦歸任顛風掀舞濤山浪屋¶
少須平定一碧琉璃栁絮浮雲有無根蔕到底不磨真¶
是非呵呵笑看人情如紙世事如棊　宜堂事事皆宜¶
把杯酒論文更有誰記風雲滿席吟情浩蕩龍蛇滿壁¶
<pb:KR4j0074_WYG_090-18b>¶
醉墨淋漓别後相思有書寄否春在梅花第一枝重相¶
見約柳堤撐舫竹閣尋詩¶
　　前調(送友人/歸蜀)　　　　　　　　　姚　勉¶
拂劒整裝光射斗牛色正芒寒大丈夫不作兒曹離别¶
何須更唱三疊陽關晝錦還鄉油幢佐幕誰道青天行¶
路難從今去聽聲名燄燄飛動岷山　征途少飲加餐¶
要做取功名久逺看捲長風吹醒劒關雲氣更須砥柱¶
三峡驚湍聞道槐庭已登安石此去須彈貢禹冠明年¶
<pb:KR4j0074_WYG_090-19a>¶
裏踏梅花有分相見長安¶
　　前調　　　　　　　　　　　　王鼎翁¶
又是年時杏紅欲吐栁緑初芽奈尋春歩逺馬嘶湖曲¶
賣花聲過人唱牕紗暖日晴煙輕衣羅扇看徧王孫七¶
寳車誰知道又十年魂夢風雨天涯　休休何必傷嗟¶
漫贏得清清兩鬢華且不知門外桃花何代不知江左¶
燕子誰家世事無情天公有意嵗嵗東風嵗嵗花&KR0838;一¶
笑且醒來杯酒醉後杯茶¶
<pb:KR4j0074_WYG_090-19b>¶
　　前調　　　　　　　　　　　　何夢桂¶
老去無心看盡青山山前暮雲問重来海燕烏衣安在¶
乍歸遼鶴華表空存世路悠悠風塵渺渺白髪相催烏¶
兔頻浮生事算天涯海角誰是閒人　幾畨甲子庚申¶
看青草年年秋又春笑武陵源上桃花未實崑崙山下¶
瑶樹長新霓羽飄零蛾眉蕭颯欲覓神仙隔兩塵草堂¶
在但休教猿鶴夜半移文¶
　　前調(夀何逢/原北堂)　　　　　　　　　何夢桂¶
<pb:KR4j0074_WYG_090-20a>¶
孔盖霓旍月佩雲裳人間女仙問韶光九十何如今日¶
花朝百五好是明年戲舞稱觴一堂家慶眼見兒孫曽¶
又𤣥竒絶處看菱花白髪不改朱顔　當年手種紅蓮¶
笑幾度桑田滄海乾想蟾胎錬就紫皇靈藥龍髯飛堕¶
玉女雲軿青鳥重來紅霞儼在一曲雲和猶未閒羞塵¶
世把蛾眉蟬鬢空為誰妍¶
　　前調(梅/)　　　　　　　　　　　吳　潛¶
十月江南一畨春信怕凭玉䦨正地連邉塞角聲三弄¶
<pb:KR4j0074_WYG_090-20b>¶
人思鄉國愁緒千般草草村墟疎疎籬落猶記花間曽¶
卓菴茶甌罷問幾回吟遶冷淡相看　堪憐影落溪南¶
又月午無人更漏三雖虚林幽壑數枝偏瘦已存鼎鼐¶
一㸃微酸松竹交盟雪霜心事斷是平生不肻寒林逋¶
在倩詩人此去為語湖山¶
　　前調　　　　　　　　　　　　陳草閣¶
霜剥枯崖何處郵亭玉龍夜呼喚經年幽夢悠然獨覺¶
參横璇漢漏徹銅壺漠漠風煙昏昏水月醉聳詩肩騎¶
<pb:KR4j0074_WYG_090-21a>¶
瘦驢孤吟處肯尋香弔影搔首踟蹰　古心落落如予¶
悄獨立高寒凌萬夫對荒煙野草淺溪沙路班荆三嗅¶
此意誰如高卧南陽歸来彭澤借問風光還似無難窮¶
處待憑将妙手作嵗寒圗¶
　　前調　　　　　　　　　　　　葛長庚¶
乍雨還晴似寒而暖春事已深是婦鳩乳燕說敎魚躍¶
豪蜂醉蝶撩得鶯吟鬬茗分香脱單衣裌回首清明上¶
已臨芳菲處在棃花金屋楊栁璚林　如今詩酒胸襟¶
<pb:KR4j0074_WYG_090-21b>¶
對好景良辰似有姙念恨如芳草知他多少夢和飛絮¶
何處追尋病酒時光困人天氣早有新秧吐嫩鍼蘭亭¶
畔漸流觴曲水修禊山隂¶
　　前調　　　　　　　　　　　　葛長庚¶
吹面無寒沾衣不濕豈不快哉正杏花雨嫩紅飛香砌¶
栁枝風軟緑映芳臺燕似談禪鶯如演史猶有海棠連¶
夜開清明也尚隂晴莫凖蜂蝶休猜　朝来應問蒼苔¶
甚幾日都成錦繡堆念四方賔客不堪渭樹一年春事¶
<pb:KR4j0074_WYG_090-22a>¶
已屬庭槐宿酒難醒多情易老争奈傳杯不放杯如何¶
好看秋千戲劇蹴踘詼諧¶
　　前調　　　　　　　　　　　　葛長庚¶
嫩雨如塵嬌雲似織未肻便晴見海棠花下飛来雙燕¶
垂楊深處啼斷孤鶯緑砌苔香紅橋水暖笑撚吟髭行¶
復行幽尋嬾就半牕殘睡一枕初醒　銷凝次第清明¶
𣺌南北東西草又青念鏡中勲業韶光冉冉夢前今古¶
銀髪星星青鳥無憑丹霄有約獨倚東風無限情誰知¶
<pb:KR4j0074_WYG_090-22b>¶
有這春山萬㸃杜宇千聲¶
　　前調(除夕/)　　　　　　　　　　元好問¶
腐朽神竒夢幻吞侵朝昏變遷悵殘燈舊嵗雞聲競早¶
春風歸興鴈影相先南渡崩奔東屯留滯世事悠悠白¶
髪邉虛名誤徧人間浪走恰到求田　青紅花栁争妍¶
意醉眼天公也放顛更雲雷怒捲頹波一注冰霜冷看¶
老桂千年園令家居陶潛官罷無酒令人意缺然從敎¶
去付青山屋上明月尊前¶
<pb:KR4j0074_WYG_090-23a>¶
　¶
　¶
　¶
　¶
　¶
　¶
　¶
　¶
<pb:KR4j0074_WYG_090-23b>¶
　¶
　¶
　¶
　¶
　¶
　¶
　¶
御選歴代詩餘巻九十¶

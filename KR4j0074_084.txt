# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.304158
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷八十四目錄 
<pb:KR4j0074_WYG_084-1a>¶
　欽定四庫全書¶
御選歴代詩餘巻八十四目錄(起一百五字/至一百六字)¶
　　　陽春曲(又一體/)¶
　　　　史逹祖¶
　　　夢横塘¶
　　　　劉一止¶
　　　别瑶姬慢¶
　　　　万俟雅言¶
<pb:KR4j0074_WYG_084-1b>¶
　　　　蔡伸¶
　　　望明河¶
　　　　劉一止¶
　　　定風波(又一體/)¶
　　　　栁永¶
　　　西吳曲¶
　　　　劉過¶
　　　期夜月¶
<pb:KR4j0074_WYG_084-2a>¶
　　　劉濬¶
　　曲玉管¶
　　　栁永¶
　　花心動(又一體/)¶
　　　趙長卿¶
　　安公子(又一體/)¶
　　　栁永¶
　　　晁補之¶
<pb:KR4j0074_WYG_084-2b>¶
　　　袁去華¶
　　前調(又一體/)¶
　　　杜安世¶
　　傾杯樂(又一體/)¶
　　　栁永¶
　　　曽覿¶
　　　楊无咎¶
　　　程珌¶
<pb:KR4j0074_WYG_084-3a>¶
　　夜飛鵲¶
　　　周邦彦¶
　　　盧祖皋¶
　　　趙以夫¶
　　　吳文英¶
　　　陳允平¶
　　　張炎¶
　　　劉基¶
<pb:KR4j0074_WYG_084-3b>¶
　　觧連環(又一體/)¶
　　　栁永¶
　　　姜夔¶
　　　張輯¶
　　　髙觀國(二首/)¶
　　　吳文英¶
　　　蔣捷¶
　　　陳允平¶
<pb:KR4j0074_WYG_084-4a>¶
　　　王沂孫¶
　　　張炎(二首/)¶
　　　張翥¶
　　　黄水村¶
　　青門飲¶
　　　秦觀¶
　　前調(又一體/)¶
　　　曹組¶
<pb:KR4j0074_WYG_084-4b>¶
　　江南春(又一體/)¶
　　　吳文英¶
　　尉遲杯(又一體/)¶
　　　晁補之¶
　　前調(又一體/)¶
　　　蔡松年¶
　　鼓笛慢(又一體/)¶
　　　秦觀¶
<pb:KR4j0074_WYG_084-5a>¶
　　落梅¶
　　　王詵¶
　　前調(又一體/)¶
　　　無名氏¶
　　真珠髻¶
　　　晏㡬道¶
　　望逺行(又一體/)¶
　　　栁永¶
<pb:KR4j0074_WYG_084-5b>¶
　　　無名氏¶
　　醉公子(又一體/)¶
　　　史逹祖¶
　　春從天上來(又一體/)¶
　　　張炎¶
　　楚宫春慢¶
　　　僧揮¶
　　内家嬌(又一體/)¶
<pb:KR4j0074_WYG_084-6a>¶
　　　　栁永¶
　　　飛雪滿羣山¶
　　　　張榘¶
　¶
　¶
　¶
　¶
　¶
<pb:KR4j0074_WYG_084-6b>¶
　¶
　¶
　¶
　¶
　¶
　¶
　¶
御選歴代詩餘巻八十四目錄¶
#+PROPERTY: JUAN 卷八十四
<pb:KR4j0074_WYG_084-7a>¶
　欽定四庫全書¶
御選歴代詩餘巻八十四(起一百五字/至一百六字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　陽春曲¶
　　　(又一體雙調一百/五字或無曲字)¶
　　　陽春曲　　　　　　　　　　　史逹祖¶
　杏花煙棃花雨誰與暈開春色坊巷曉愔愔東風斷舊¶
<pb:KR4j0074_WYG_084-7b>¶
　火銷處近寒食少年蹤跡愁暗隔水南山北還是寳絡¶
　雕鞍被鶯聲喚來香陌　記飛盖西園寒猶凝結驚醉¶
　耳誰家夜笛燈前重簾不挂殢華裾粉痕曽拭如今故¶
　里信息賴海燕年時相識奈芳草正鎖江南夢春衫怨¶
　碧¶
　　夢横塘¶
　　　(雙調一/百五字)¶
　　　夢横塘　　　　　　　　　　　劉一止¶
<pb:KR4j0074_WYG_084-8a>¶
浪痕經雨鬢影吹寒晩來無限蕭瑟野色分嬌翦不㫁¶
前溪風物船繫朱藤路迷煙寺逺鷗浮沒聽疎鐘㫁鼓¶
似近還遥驚心事傷羇客　新醅旋壓鵞黄&KR0838;清愁在¶
眼酒病縈骨繡閣嬌慵争觧説短封傳憶念誰伴塗妝¶
綰髻嚼蕊吹花弄秋色恨對南雲此時凄斷有何人知¶
得¶
　别瑶姬慢¶
　　(雙調一/百五字)¶
<pb:KR4j0074_WYG_084-8b>¶
　　别瑶姬慢　　　　　　　　　万俟雅言¶
可惜香紅又一番驟雨幾陣狂風霎時留不住便夜來¶
和月飛過簾櫳離愁未了酒病相仍更堪此恨中片片¶
隨流水斜陽去各自西東　又還是九十春光悞雙飛¶
戲蝶竝採游蜂人生能㡬許細筭來何物得似情濃沈¶
腰暗減潘鬢先秋寸心不易供望暮雲千里沉沉障翠¶
峰¶
　　前調　　　　　　　　　　　　蔡　伸¶
<pb:KR4j0074_WYG_084-9a>¶
㣲雨初晴洗瑶空萬里月挂氷輪廣寒宫闕迥望素娥¶
縹緲丹桂亭亭金盤露冷玉樹風輕頓覺秋思清念去¶
年曽共吹簫侣同賞蓬瀛　奈此夜旅泊江城漫花光¶
眩目緑酒如澠幽懐終有恨恨綺牕清影虚照娉婷藍¶
橋路杳楚館雲深擬凴歸夢尋强就枕無奈孤衾夢易¶
驚¶
　望明河¶
　　(雙調一/百五字)¶
<pb:KR4j0074_WYG_084-9b>¶
　　望明河　　　　　　　　　　　劉一止¶
華旌耀日報天上使星初辭金闕許國精忠試此日傅¶
巖濟川舟楫向來雞林外况傳詠篇章雄絶問人地真¶
是唐朝第一未論勲業　鯨波霽雲千疊望仙馭縹緲¶
神仙明滅萬里勤勞也等是壯年繡衣持節丈夫功名¶
事未肻向尊前傷輕别看飛棹歸侍宸遊宴賞太平風¶
月¶
　定風波¶
<pb:KR4j0074_WYG_084-10a>¶
　　(又一體雙調/一百五字)¶
　　定風波　　　　　　　　　　　栁　永¶
竚立長堤澹蕩晩風起驟雨歇極目蕭疎塞栁萬株掩¶
映箭波千里走舟車向此人人奔名競利念蕩子終日¶
驅馳争覺鄕闗轉迢逓　何意繡閣輕抛錦字難逢等¶
閒度嵗奈汎汎旅迹厭厭病緒近來諳盡宦遊滋味此¶
情懐縱冩香牋憑誰與寄算孟光争得知我繼日添憔¶
悴¶
<pb:KR4j0074_WYG_084-10b>¶
　西吳曲¶
　　(雙調一/百五字)¶
　　西吳曲　　　　　　　　　　　劉　過¶
説㐮陽舊事重省記銅鞮巷陌醉還醒笑鶯花别後劉¶
郎憔悴萍梗倦客天涯還買箇西風輕艇便欲訪騎馬¶
山翁問峴首那回風景　襄王城裏知幾度經過摩挲¶
故宫栁癭漫弔景冷煙衰草凄迷傷心興廢賴有陽春¶
古郢乾坤誰望六百里路中原空老盡英雄斷腸劍鋒¶
<pb:KR4j0074_WYG_084-11a>¶
冷¶
　期夜月¶
　　(雙調一/百五字)¶
　　期夜月(觀舞/)　　　　　　　　　劉　濬¶
金鈎花綬繫雙月腰肢軟低折揎皓腕縈繡結輕盈宛¶
轉妙若鳳鸞飛越無别香檀急扣轉親切翻纎手飄瞥¶
催畫鼓追脆管鏘洋雅奏尚與衆音為節　當時妙選¶
舞袖慧性雅質名為殊絶滿座傾心注目不堪窺回雪¶
<pb:KR4j0074_WYG_084-11b>¶
逡廵一曲霓裳徹汗透鮫綃肌潤教人傅香粉媚容秀¶
發¶
　曲玉管¶
　　(雙調一/百五字)¶
　　曲玉管　　　　　　　　　　　栁　永¶
隴首雲飛江邉日晚煙波滿目凭䦨乆一望闗河蕭索¶
千里清秋忍凝眸窅窅神京盈盈仙子别來錦字終難¶
偶斷鴈無憑冉冉飛下汀洲思悠悠　暗想當初有多¶
<pb:KR4j0074_WYG_084-12a>¶
少幽懽佳㑹豈知聚散難期翻成雨恨雲愁阻追遊悔¶
登山臨水惹起平生心事一塲銷黯永日無言却下層¶
樓¶
　花心動¶
　　(又一體雙調/一百五字)¶
　　花心動(荷花/)　　　　　　　　　趙長卿¶
緑水平湖浸芙蕖爛錦豔勝傾國半斂半開斜立斜敧¶
好似困嬌無力水仙應赴瑶池宴醉歸去美人扶䇿駐¶
<pb:KR4j0074_WYG_084-12b>¶
香駕擁波心媚容靚妝顔色　曽見苕川澄碧勻粉面¶
溪頭舊時相識翠被繡裀彩扇香篝度嵗杳無消息露¶
痕滴盡風前淚追徃恨悠悠蹤跡動怨憶多情自家賦¶
得¶
　安公子¶
　　(又一體雙調/一百六字)¶
　　安公子　　　　　　　　　　　栁　永¶
逺岸收殘雨雨殘稍覺江天暮拾翠汀洲人寂静立雙¶
<pb:KR4j0074_WYG_084-13a>¶
雙鷗鷺望㡬㸃漁燈掩映蒹葭浦停畫橈兩兩舟人語¶
道去程今夜遥指前村煙樹　遊宦成羇旅短檣吟倚¶
閒凝竚萬水千山迷逺近想鄕闗何處自别後風亭月¶
榭孤歡聚剛斷腸惹得離情苦聽杜宇聲聲勸人不如¶
歸去¶
　　前調(和次/膺叔)　　　　　　　　　　晁補之¶
少日狂遊好閬苑花間同低帽不恨千金輕散盡恨花¶
殘鶯老命小轡翩翩隨處金尊倒從市人拍手攔街笑¶
<pb:KR4j0074_WYG_084-13b>¶
鎮瓊樓歸卧麗日三竿未覺　迷路桃源了亂山沉水¶
何由到撥斷朱絃成底事痛知音人悄似近日曽教青¶
鳥傳佳耗學鳳簫擬入煙蘿道問劉郎何計觧使紅顔¶
却少¶
　　前調　　　　　　　　　　　　袁去華¶
弱栁絲千縷嫩黄勻徧鵶啼處寒入羅衣春尚淺過一¶
番風雨問燕子來時緑水橋邉路曽畫楼見個人人否¶
料静掩雲牎塵滿哀絃危柱　庾信愁如許為誰都著¶
<pb:KR4j0074_WYG_084-14a>¶
眉端聚獨立東風彈淚眼寄煙波東去念永晝春閒人¶
倦如何度閒傍枕百囀黄鸝語喚覺來厭厭殘照依然¶
花隖¶
　　前調(又一/體)　　　　　　　　　　杜安世¶
又是春将半杏花零亂閒庭院天氣有時隂淡淡緑楊¶
輕軟連畫閣繡簾半捲招新燕殘黛斂獨倚䦨干徧暗¶
思前事月下風流狂蹤無限　惜恐鶯花晚更堪容易¶
相抛逺離恨結成心上病幾時消散空際有斷雲片片¶
<pb:KR4j0074_WYG_084-14b>¶
遥峰暖聞杜宇終日哀啼怨暮煙芳草冩望迢迢甚時¶
重見¶
　傾杯樂¶
　　(又一體雙調/一百六字)¶
　　傾杯樂　　　　　　　　　　　栁　永¶
禁漏花深繡工日永薫風布暖變韶景都門十二元宵¶
三五銀蟾光滿連雲複道凌飛觀聳皇居麗嘉氣瑞煙¶
葱蒨翠華宵幸是處層城閬苑　龍鳳燭交光星漢對¶
<pb:KR4j0074_WYG_084-15a>¶
咫尺鼇山開雉扇㑹樂府兩籍神仙棃園四部絃管向¶
曉色都人未散盈萬井山呼鼇抃願嵗嵗天仗裏常瞻¶
鳳輦¶
　　前調(賞雪/)　　　　　　　　　　曽　覿¶
錦帳寒添畫檐雀噪凍雲布野望空際瑶峰㣲吐瓊花¶
初綻江山如畫裁氷翦水裝鴛瓦杳旗亭路依稀管絃¶
臺榭小樓佳興一行珠簾不下　隨縷板歌聲閒暇傍¶
翠袖雲鬟憐艶冶似佯醉不耐嬌羞濃歡旋學風雅向¶
<pb:KR4j0074_WYG_084-15b>¶
暝色雙鸞舞罷紅獸暖春生金斚但殢飲香霧捲壺天¶
不夜¶
　　前調(上元上/粱帥)　　　　　　　　　楊无咎¶
瑞日凝暉東風觧凍峭塞猶淺正池館梅英粉淡栁枝¶
金軟蘭芽香暖滕城誰種芙蕖滿浸銀蟾影一夜萬花¶
開徧翠樓朱戸是處重簾競捲　羅綺簇歡聲一片看¶
五馬行春旌斾逺擁𥜗袴千里歌謡都入太平絃管且¶
莫厭瑶觴屢勸聞鳳詔催歸非晚願嵗嵗今夜裏端門¶
<pb:KR4j0074_WYG_084-16a>¶
侍宴¶
　　前調　　　　　　　　　　　　程　珌¶
鑾殿秋深玉堂宵永千門人静問天上西風幾度金盤¶
光滿露濃銀井碧雲飛下雙鸞影迤邐笙歌笑語羣仙¶
隐隐更前問訊墮在紅塵今省　漸曙色曉風清迥更¶
積靄沉隂都捲盡向牕前引鏡看來尚喜精神炯炯便¶
折簡浮丘共酌奈天也未教酩酊來嵗却笑羣仙月寒¶
空冷¶
<pb:KR4j0074_WYG_084-16b>¶
　夜飛鵲¶
　　(或多慢字雙/調一百六字)¶
　　夜飛鵲　　　　　　　　　　　周邦彦¶
河橋送人處良夜何其斜月逺墮餘輝銅盤燭淚巳流¶
盡霏霏凉露霑衣相将散離㑹探風前津鼓樹杪參旗¶
花驄㑹意縱揚鞭亦自行遲　迢逓路回清野人語漸¶
無聞空帶愁歸何意重經前地遺鈿不見斜逕都迷兔¶
葵燕麥向殘陽影與人齊但徘徊班草欷歔酹酒極望¶
<pb:KR4j0074_WYG_084-17a>¶
天西¶
　　前調(别意/)　　　　　　　　　　盧祖皋¶
驕嘶破清曉分恨臨期花下恁月明知餘光是處散離¶
思最憐香靄霏霏牽衣搵彈淚問凄風愁露剗地東西¶
留鞭換佩怕匆匆巳是遲遲　凉怯㡬番羅袂還燕别¶
文梁螢㸃書幃一自秋娘迢逓黄金對酒争忍輕揮新¶
來院落鴈難尋簾幙長垂怕彫梧敲徑驚回舊夢應也¶
顰眉¶
<pb:KR4j0074_WYG_084-17b>¶
　　前調(七夕/)　　　　　　　　　　趙以夫¶
凝雲拂斜月萬籟聲沉凉露暗墜桐隂蛾眉乞得天孫¶
巧愔愔樓上穿鍼佳期鵲橋誤到年時此夕歡淺愁深¶
人間兒女説風流直至如今　河漢幾曽風浪因景物¶
牽情自是人心長記秋庭徃事鈿花翦翠釵股分金道¶
人無著正蕭然竹枕疎衾夢回時天淡星稀閒弄一曲¶
瑶琴¶
　　前調(蔡司戸/席上)　　　　　　　　　吳文英¶
<pb:KR4j0074_WYG_084-18a>¶
金規印遥漢庭浪無紋清雪冷沁花薫天街曽醉美人¶
畔凉枝移揷烏巾西風驟驚散念枝懸愁結蔕翦離痕¶
中郎舊恨寄横竹吹裂哀雲　空剩露華煙彩人影斷¶
幽芬深閉千門渾似飛仙入夢羅韤凝歩流水青蘋輕¶
氷軟玊悵今朝不共清尊怕雲槎來晚流紅信杳縈斷¶
秋魂¶
　　前調(次周羙/成韻)　　　　　　　　　陳允平¶
秋江際天濶風雨凄其雲隂未放晴暉歸鴉亂葉更蕭¶
<pb:KR4j0074_WYG_084-18b>¶
索砧聲幾處寒衣沙頭酒初熟盡籬邉朱槿竹外青旗¶
潮期尚晚怕輕離故故遲遲　何似醉中先别容易為¶
分襟獨抱琴歸回首征㠶縹緲津亭寂寞衰草煙迷虹¶
收霽色漸落霞孤鶩飛齊更何時重與論文渭北翦燭¶
牕西¶
　　前調(中秋㑹仇/山村溧陽)　　　　　　　　張　炎¶
林霏散浮暝河漢空雲都縁水國秋清綠房一夜迎向¶
曉海影飛落寒氷蓬萊在何處但危峰縹緲玉籟無聲¶
<pb:KR4j0074_WYG_084-19a>¶
文簫素約料相逢依舊光隂　登眺尚餘佳興零露下¶
衣襟欲醉還醒明月明年此夜頡頏萬里同此隂晴霓¶
裳夢斷到如今不許人聽正婆娑桂底誰家弄笛風起¶
潮生¶
　　前調　　　　　　　　　　　　劉　基¶
中天舊時月還照元宵山疊疊水遥遥碧雲日暮去無¶
際玉人何處吹簫東風憐故苑儘鶯含脆管栁舞纎腰¶
憑髙望斷旋添清淚作春潮　欲問廣寒音信鯨浪湧¶
<pb:KR4j0074_WYG_084-19b>¶
魚飛不到層霄芳徑蒼苔漸滿瓊軒珠綴空掩蠨蛸幾¶
時再得海棠花底候鳴鑣但長煙緑樹青蕪暝靄相對¶
魂消¶
　觧連環¶
　　(又一體雙調一百六字一名玊連環一名/杏梁燕一名望梅以栁永詞賦望梅也)¶
　　觧連環(望梅/)　　　　　　　　　栁　永¶
小寒時節正同雲暮慘勁風朝冽信早梅偏占陽和向¶
日處凌晨數枝先發時有香來望明豔遥知非雪展瓏¶
<pb:KR4j0074_WYG_084-20a>¶
金嫩蕊弄粉素英旖旎清徹　仙姿更誰竝列有幽光¶
照水疎影籠月且大家留倚䦨干鬬緑醑飛看錦牋吟¶
閲桃李春花料比此芬芳俱别見和羮大用莫把翠條¶
漫折¶
　　前調　　　　　　　　　　　　姜　夔¶
玉鞍重倚却沉吟未上又縈離思為大喬能撥春風小¶
喬妙移筝鴈啼秋水栁怯雲䯳更何必十分梳洗道郎¶
携羽扇那日隔簾半面曽記　西牎夜凉雨霽歎幽歡¶
<pb:KR4j0074_WYG_084-20b>¶
未足何事輕棄問後約空指薔薇算如此溪山甚時重¶
至水驛燈昏又見在曲屏近底念惟有夜來皓月照伊¶
自睡¶
　　前調　　　　　　　　　　　　張　輯¶
小樓春淺記鈎簾看雪袖黏芳片似不似栁絮因風更¶
細與品題屡呵氷硯宛轉吟情縱真草鳳牋都徧到燈¶
前笑謔酒祓峭寒移盡更箭　而今栁隂滿院却花空¶
雪似人隔春逺歎萬事流水斜陽漫贏得前詩醉汙團¶
<pb:KR4j0074_WYG_084-21a>¶
扇脈脈重來算唯有畫䦨曽見把千種舊愁付與杏梁¶
語燕¶
　　前調(栁/)　　　　　　　　　　　髙觀國¶
露條煙葉惹長亭舊恨幾番風月愛細栁先窣輕黄漸¶
拂水藏鴉翠隂相接纎軟風流眉黛淺三眠初歇奈年¶
華又晚縈絆遊蜂絮飛晴雪　依依灞橋怨别正千絲¶
萬緒難禁愁絶悵嵗乆應長新條念曽繫花騘屡停蘭¶
檝弄影揺晴恨閒損春風時節隔郵亭故人望㫁舞腰¶
<pb:KR4j0074_WYG_084-21b>¶
痩怯¶
　　前調(春水/)　　　　　　　　　　髙觀國¶
浪揺新緑漫芳洲翠渚雨痕初足蕩霽色流入横塘看¶
風外漪漪皺紋如縠藻荇縈廻似留戀鴛飛鷗浴愛嬌¶
雲蘸色媚日挼藍逺迷心目　仙源漾舟岸曲照芳容¶
㡬樹香浮紅玉記那回西洛橋邉濺裙翠傳情玉纎輕¶
掬三十六陂錦鱗𣺌芳音難續隔垂楊故人望斷浸愁¶
千斛¶
<pb:KR4j0074_WYG_084-22a>¶
　　前調(留别姜/石帚)　　　　　　　　　吳文英¶
思和雲結斷江樓望睫鴈飛無極正岸栁衰不堪攀忍¶
持贈故人送秋行色嵗晚來時暗香亂石橋南北又長¶
亭暮雪㸃㸃淚痕緫成相憶　杯前寸隂似擲幾酬花¶
唱月連夜浮白省聽風聽雨笙簫向别枕倦醒絮颺空¶
碧片葉愁紅趁一舸西風潮汐歎滄波路長夢短甚時¶
到得¶
　　前調(岳園/牡丹)　　　　　　　　　　蔣　捷¶
<pb:KR4j0074_WYG_084-22b>¶
妒花風惡吹青隂漲却亂紅池閣駐媚景别有仙葩徧¶
瓊甃小臺翠油疎箔舊日天香記曽遶玉奴絃索自長¶
安路逺膩紫肥黄但譜東洛　天漢霽虹似昨聽鵑聲¶
度月春又寥寞散豔魄飛入江南轉湖𣺌山茫夢境難¶
托萬疊花愁正困倚鈎䦨斜角待携尊醉歌醉舞勸花¶
自落¶
　　前調　　　　　　　　　　　　陳允平¶
寸心誰託望瀟湘暮碧水遥雲邈自繡帶同翦合歡奈¶
<pb:KR4j0074_WYG_084-23a>¶
鴛枕夢單鳳幃寒薄淡月棃花别後伴情懐蕭索念傷¶
春漸嬾病酒未忺兩眉無藥　魂銷翠蘭紫若任釵沉¶
鬢影香沁眉角悵畫閣塵滿妝臺但玉珮依然寳筝閒¶
却舊約無憑誤共賞西園桃萼正天涯数聲杜宇斷腸¶
院落¶
　　前調(望梅/)　　　　　　　　　　王沂孫¶
畫䦨人寂喜輕盈照水犯寒先坼裊數枝雲縷鮫綃露¶
淺淺塗黄漢宫嬌額翦玉裁氷巳占斷江南春色恨風¶
<pb:KR4j0074_WYG_084-23b>¶
前素艶雪裏暗香偶成抛擲　如今眼穿故國待拈花¶
弄蕋時話思憶想隴頭依約飄零甚千里芳心杳無消¶
息粉怯珠愁又只恐吹殘羌笛正斜飛半牎曉月夢回¶
隴驛¶
　　前調(孤鴈/)　　　　　　　　　　張　炎¶
楚江空晚悵離羣萬里怳然驚散自顧影欲下寒塘正¶
沙净草枯水平天逺冩不成書只寄得相思一㸃料因¶
循誤了殘氊擁雪故人心眼　誰憐旅愁荏苒漫長門¶
<pb:KR4j0074_WYG_084-24a>¶
夜悄錦筝彈怨想伴侣猶宿蘆花也曽念春前去程應¶
轉暮雨相呼怕驀地玉闗重見未羞他雙燕歸來畫簾¶
半捲¶
　　前調(陳西/麓墓)　　　　　　　　　　張　炎¶
句章城郭問千年徃事㡬回歸鶴歎貞元朝士無多又¶
日冷湖隂栁邉門鑰向北來時無處認江南花落縱荷¶
衣未改渇損茂陵緫是離索　山中故人去却但碎寒¶
峴首舊景如昨悵二喬空老春深正歌斷簾空草暗銅¶
<pb:KR4j0074_WYG_084-24b>¶
雀楚魄難招被萬疊閒雲迷著料猶是聽風聽雨朗吟¶
夜壑¶
　　前調(留别臨/川諸友)　　　　　　　　　張　翥¶
夜來風色歎青燈素被早寒欺客想寂寞人在簾櫳望¶
塞鴈欲來又催刀尺秋滿闗河更誰倚夕陽横笛記題¶
花賦月此地與君㡬度游歴　江頭楚楓漸赤對離尊¶
飲淚難問消息趁一舸千里東歸𣺌天末亂山水邉孤¶
驛晼晚年華悵回首雨南雲北算今古此情此恨甚時¶
<pb:KR4j0074_WYG_084-25a>¶
盡得¶
　　前調(春夢/)　　　　　　　　　　黄水村¶
鳳楼倚倦正海棠睡足錦衾香軟似不似霧閣雲牎擁¶
絶妙輕盈霎時曽見屏裏吳山又依約獸環半掩乍教¶
人覻了疑假疑真一種凄怨　游絲落花滿院料當時¶
錯怪杏梁歸燕漫記得栩栩多情似蝴蝶飛來撲翻輕¶
扇偷眼簾帷早不見畫眉人面但凝思紅生半臉枕痕¶
一線¶
<pb:KR4j0074_WYG_084-25b>¶
　青門飲¶
　　(雙調一百六字/與青門引不同)¶
　　青門飲(贈妓/)　　　　　　　　　秦　觀¶
風起雲間鴈横天末嚴城畫角梅花三奏塞草西風凍¶
雲籠月牎外曉寒輕透人去香猶在孤衾長閒餘繡恨¶
與宵長一夜熏鑪添盡香獸　前事空勞回首雖夢斷¶
春歸相思依舊湘瑟聲沉庾梅信斷誰念畫眉人痩一¶
句難忘處怎忍辜耳邉輕呪任人攀折可憐又學章䑓¶
<pb:KR4j0074_WYG_084-26a>¶
楊栁¶
　　前調(又一/體)　　　　　　　　　　曹　組¶
山静煙沉岸空潮去晴天萬里飛鴻南渡冉冉黄花翠¶
翹金鈿還是倚風凝露嵗嵗青門飲盡龍山髙陽儔侣¶
舊賞成空回首舊游人在何處　此際誰憐萍泛空自¶
感光隂暗傷羇旅醉裏悲歌夜深驚夢無奈覺來情緒¶
孤館昏還曉厭時聞南樓鐘鼓但淚眼臨風腸斷望中¶
歸路¶
<pb:KR4j0074_WYG_084-26b>¶
　江南春¶
　　(又一體雙調/一百六字)¶
　　江南春(杜蘅/山莊)　　　　　　　　　吳文英¶
風響牙籖雲寒石硯芳名猶在堂笏秋牀聽雨妙謝庭¶
春草吟筆城市喧鳴轍清溪上小山秀潔便向此搜松¶
訪石葺屋營花紅塵逺避風月　瞿塘路隨漢節記羽¶
扇綸巾氣凌諸葛青天萬里料漫憶蓴絲鱸雪車馬從¶
休歇榮華事醉歌耳熱天與此翁芳芷嘉名紉蘭佩兮¶
<pb:KR4j0074_WYG_084-27a>¶
瓊玦¶
　尉遲杯¶
　　(又一體雙調/一百六字)¶
　　尉遲杯(亳社惜/花作)　　　　　　　　晁補之¶
去年時正愁絶過却紅杏飛沉吟杏子青時追悔負好¶
花枝今年又春到傍小䦨日日数花期花有信人却無¶
憑故教芳意遲遲　及至待得融怡未攀條拈蕋又歎¶
春歸怎得春如天不老更教花與月相隨都将命&KR0838;與¶
<pb:KR4j0074_WYG_084-27b>¶
酬花似峴山落日客猶迷儘歸路拍手攔街笑人沈醉¶
如泥¶
　　前調(又一/體)　　　　　　　　　　蔡松年¶
紫雲暖恨翠雛珠樹雙棲晚小花静院相逢的的風流¶
心眼紅潮照玉盌午香重草綠宫羅淡喜銀屏小語私¶
分麝月春心一㸃　華年共有好願何時定妝鬟暮雨¶
零亂夢似花飛人歸月冷一夜小山新怨劉郎興尋常¶
不淺况不似桃花春溪逺覺情隨曉馬東風病酒餘香¶
<pb:KR4j0074_WYG_084-28a>¶
相半¶
　鼓笛慢¶
　　(又一體雙調/一百六字)¶
　　鼓笛慢　　　　　　　　　　　秦　觀¶
亂花叢裏曽携手窮艶景迷歡賞到如今誰把雕䦨鎖¶
定阻遊人來徃好夢隨春逺從前事不堪思想念香閨¶
正杳佳歡未偶難留戀空惆悵　永夜嬋娟未滿歎玉¶
樓幾時重上那堪萬里却尋歸路指陽闗孤唱苦恨東¶
<pb:KR4j0074_WYG_084-28b>¶
流水桃源路欲回雙槳仗何人細與叮嚀問呵我如今¶
怎向¶
　落梅¶
　　(雙調一/百六字)¶
　　落梅(本意/)　　　　　　　　　　王　詵¶
夀陽妝晚慵勻素臉經宵醉痕堪惜前村雪裏㡬枝初¶
綻氷姿仙格忍被東風亂飄滿地殘英堆積可堪江上¶
起離愁憑誰説寄腸斷未歸客　流恨聲傳羌笛感行¶
<pb:KR4j0074_WYG_084-29a>¶
人水亭山驛越溪信阻仙鄕路杳但風流塵迹香艶濃¶
時未多吟賞巳成輕擲願身長健且憑䦨明年還放春¶
消息¶
　　前調(又一體/本意)　　　　　　　　　無名氏¶
帶煙和雪繁枝淡泞誰将粉融酥滴疎枝冷蕊壓羣芳¶
年年常占春色江路溪橋漫倒裊裊風中無力暗香浮¶
動氷姿明月裏想無花比髙格　争奈光隂瞬息動幽¶
怨潛生羌笛新花鬬巧有天然閒態倚䦨堪惜零亂殘¶
<pb:KR4j0074_WYG_084-29b>¶
英片片飛上舞筵歌席斷腸忍淚念前期經嵗還有芳¶
容隔¶
　真珠髻¶
　　(雙調一百六/字真或作珍)¶
　　真珠髻(梅/)　　　　　　　　　　晏㡬道¶
重重山外冉冉流光又是殘冬時節小園幽徑池邉樓¶
畔翠木嫩條春别纎蕊苞輕粉萼染猩猩鮮血乍幾日¶
好景和風次第一齊催發　天然香豔殊絶比成雙皎¶
<pb:KR4j0074_WYG_084-30a>¶
皎倍芳潔去年因遇東歸使指増逺恨意曽攀折豈謂¶
浮雲始終不放滿枝明月但歎息時飲金鍾更遶叢叢¶
繁雪¶
　望逺行¶
　　(又一體雙調/一百六字)¶
　　望逺行(雪/)　　　　　　　　　　栁　永¶
長空降瑞寒風翦淅淅瑶華初下亂飄僧舎宻灑歌樓¶
迤邐漸迷鴛瓦好是漁人披得一蓑歸去江上晚來堪¶
<pb:KR4j0074_WYG_084-30b>¶
畫滿長安髙却旗亭酒價　幽雅乘興最宜訪戴泛小¶
棹越溪瀟灑皓鶴奪鮮白鷴失素千里廣鋪寒野須信¶
幽蘭歌斷同雲收盡别有瑶臺瓊榭放一輪明月交光¶
清夜¶
　　前調(梅/)　　　　　　　　　　　無名氏¶
重隂未觧又早是年時梅花争綻暗香浮動疎影横斜¶
月淡水清亭院好是前村雪裏一枝開處昨夜東風布¶
暖動行人多少離愁腸斷　凝戀天賦自然雅艶似夀¶
<pb:KR4j0074_WYG_084-31a>¶
陽初勻粉面故人折贈欣逢驛使只恐隴頭春晚寄與¶
髙樓休學龍吟三弄留取瓊花爛漫正有人同倚䦨干¶
争看¶
　醉公子¶
　　(又一體雙調/一百六字)¶
　　醉公子(詠梅寄/南湖)　　　　　　　　史逹祖¶
神仙無膏澤瓊裾珠佩巻下塵陌秀骨依依誤向山中¶
得與相識溪岸側倚髙情自鎖煙翠時㸃空碧念香襟¶
<pb:KR4j0074_WYG_084-31b>¶
沾恨酥手翦愁今後夢魂隔　相思暗驚清吟客想玉¶
照堂前樹三百雁翅霜輕鳳羽寒深誰䕶春色詩鬢白¶
緫多因水村携酒煙墅留屐更時帶明月同來與花為¶
表徳¶
　春從天上來¶
　　(又一體雙調/一百六字)¶
　　春從天上來(西湖飲董/髙士樓)　　　　　張　炎¶
海上回槎認舊時鷗鷺猶戀蕪葭影散香消水流雲在¶
<pb:KR4j0074_WYG_084-32a>¶
疎樹十里寒沙難問錢塘蘇小都不見擘竹分茶更堪¶
嗟似荻花江上誰弄琵琶　煙霞自延晚照盡換了西¶
林窈窕紋紗蝴蝶飛來不知是夢猶疑春在鄰家一掬¶
幽懐難冩春何處春巳天涯减繁華是山中杜宇不是¶
楊花¶
　楚宫春慢¶
　　(雙調一/百六字)¶
　　楚宫春慢　　　　　　　　　　僧　揮¶
<pb:KR4j0074_WYG_084-32b>¶
輕盈綘雪乍團聚同心千㸃珠結畫館繡幄低飛融融¶
香徹笑裏精神放縱斷未許年華偷歇信任芳春都不¶
管漸漸南薫别是一家風月　扁舟去後回望處娃宫¶
凄凉凝咽身似㫁雲零落深心難説不與雕䦨寸地忍¶
覻著漂流離缺盡日厭厭緫無語不及髙唐夢裏相逢¶
時節¶
　内家嬌¶
　　(又一體雙調/一百六字)¶
<pb:KR4j0074_WYG_084-33a>¶
　　内家嬌　　　　　　　　　　　栁　永¶
煦景朝升煙光晝斂疎雨夜來新霽垂楊艶杏絲軟霞¶
輕繡出芳郊明媚處處踏青鬭草人人偎紅倚翠奈少¶
年自有新愁舊恨消遣無計　帝里風光當此際正好¶
恁携佳麗阻歸程迢逓奈向好景難留舊歡頻棄早是¶
傷春情緒那堪困人天氣但贏得獨立髙原斷腸一晌¶
凝睇¶
　飛雪滿羣山¶
<pb:KR4j0074_WYG_084-33b>¶
　　(羣或作堆雙/調一百六字)¶
　　飛雪滿羣山(喜雪次趙/西里韻)　　　　　張　榘¶
愛日烘晴梅梢春動晩牎客夢方還江天萬里髙低煙¶
樹四望猶擁螺鬟是誰邀滕六釀薄暮同雲沍寒却原¶
來是鈴閣雲蒸俄忽老青山　都盡道來年須更好無¶
縁農事雨澁風慳鵞池夜半銜枚飛渡看尊俎折衝間¶
儘清油談笑瓊花露杯深量寛功名做了雲臺冩作圖¶
畫看¶
<pb:KR4j0074_WYG_084-34a>¶
　¶
　¶
　¶
　¶
　¶
　¶
　¶
　¶
<pb:KR4j0074_WYG_084-34b>¶
　¶
　¶
　¶
　¶
　¶
　¶
　¶
御選歴代詩餘巻八十四¶

# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.722487
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷五十八目録
<pb:KR4j0074_WYG_058-1a>¶
　欽定四庫全書¶
御選歴代詩餘巻五十八目録(九十/五字)¶
　　　水調歌頭(上/)¶
　　　　蘇舜欽¶
　　　　蘇軾(三首/)¶
　　　　葛勝仲¶
　　　　周紫芝¶
　　　　蔡伸¶
<pb:KR4j0074_WYG_058-1b>¶
　　　　葉夢得(五首/)¶
　　　　趙師俠¶
　　　　趙長卿¶
　　　　李綱¶
　　　　曽覿¶
　　　　侯寘¶
　　　　辛棄疾(十三首/)¶
　　　　張孝祥(四首/)¶
<pb:KR4j0074_WYG_058-2a>¶
　　　韓元吉¶
　　　朱熹(二首/)¶
　　　崔與之¶
　　　劉克莊(二首/)¶
　　　王千秋¶
　　　王炎¶
　　　方岳(五首/)¶
　　　馮取洽¶
<pb:KR4j0074_WYG_058-2b>¶
　　　王以寕¶
　　　呉文英¶
　　　覃懐髙¶
　　　蔡松年¶
　　　王庭筠¶
　　　趙秉文¶
　　　段克已(二首/)¶
　　　雷淵¶
<pb:KR4j0074_WYG_058-3a>¶
　　　　元好問(三首/)¶
　　　　趙孟頫¶
　　　　羅慶¶
　　　　唐桂芳¶
　　　　李孝光¶
　　　前調(又一體/)¶
　　　　蘇軾¶
　　　　賀鑄¶
<pb:KR4j0074_WYG_058-3b>¶
　　　　毛滂(二首/)¶
　　　　葛勝仲¶
　　　　葛郯(三首/)¶
　　　　吕渭老¶
　　　　趙師俠¶
　　　　趙長卿¶
　　　　李綱(四首/)¶
御選歴代詩餘巻五十八目録¶
#+PROPERTY: JUAN 卷五十八
<pb:KR4j0074_WYG_058-4a>¶
　欽定四庫全書¶
御選歴代詩餘巻五十八(九十/五字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　水調歌頭(上/)¶
　　　(水調隋唐時曲名水調歌者一曲之名如稱河傳/曰水調河傳蜀王衍泛舟閬中亦自製水調銀漢)¶
　　　(曲是也歌頭又曲之始音如六州歌頭氐州第一/之類姜䕫填此詞名為花犯念奴吳文英名為江)¶
　　　(南好皆此調也一名/凱歌雙調九十五字)¶
<pb:KR4j0074_WYG_058-4b>¶
　　　水調歌頭(滄浪/亭)　　　　　　　　蘇舜欽¶
　瀟灑太湖岸淡泞洞庭山魚龍隐處煙霧深鎖渺瀰間¶
　方念陶朱張翰忽有扁舟急槳撇浪載鱸還落日暴風¶
　雨歸路遶汀灣　丈夫志當景盛耻踈閒壯年何事憔¶
　悴華髮改朱顏擬借寒潭垂釣又恐相猜鷗鳥不肻傍¶
　青綸刺棹穿蘆荻無語看波瀾¶
　　　前調(和别/子由)　　　　　　　　　　蘇　軾¶
　安石在東海從事鬢驚秋中年親友難别絲竹緩離愁¶
<pb:KR4j0074_WYG_058-5a>¶
一旦功成名遂凖擬東還海道扶病入西州雅志因軒¶
冕遺恨寄滄洲　嵗云暮須早計要褐裘故鄉歸去千¶
里佳處輒遲留我醉歌時君和醉倒君須扶我惟酒可¶
忘憂一任劉𤣥徳相對臥髙樓¶
　　前調(遺章質夫家/善琵琶者)　　　　　　　蘇　軾¶
昵昵兒女語燈火夜㣲明恩冤爾汝來去彈指淚和聲¶
忽變軒昂勇士一鼓填然作氣千里不留行回首暮雲¶
逺飛絮攪青冥　衆禽裏真彩鳳獨不鳴躋攀寸歩千¶
<pb:KR4j0074_WYG_058-5b>¶
險一落百尋輕煩子指間風雨置我腸中冰炭起坐不¶
能平推手從歸去無淚與君傾¶
　　前調(子由徐州/中秋作)　　　　　　　　蘇　軾¶
離别一何久七度過中秋去年東武今夕明月不勝愁¶
豈憶彭城山下同泛清河古汴船上載凉州鼓吹助清¶
賞鴻鴈起汀洲　坐中客翠羽帔紫綺裘素娥無賴西¶
去曽不為人留今夜清尊對客明夜孤帆水驛依舊照¶
離憂但恐同王粲相對永登樓¶
<pb:KR4j0074_WYG_058-6a>¶
　　前調(泛舟/)　　　　　　　　　　葛勝仲¶
夜泛南溪月光影冷涵空棹飛穿碎金電翻動水精宫¶
横管何妨三㺯重醑仍須一斗知費幾青銅坐久桂花¶
落襟䄂覺香濃　庾公閣子猷舫興應同從來好景良¶
夜我輩最情鍾但恐仙娥以後嫌我塵容俗狀清境不¶
相容擊汰同情賞賴有紫溪翁¶
　　前調(登白/鷺亭)　　　　　　　　　　周紫芝¶
嵗晩念行役江闊渺風煙六朝文物何在回首更凄然¶
<pb:KR4j0074_WYG_058-6b>¶
倚盡危樓傑觀暗想瓊枝璧月羅韤歩承蓮桃葉山前¶
鷺無語下寒灘　潮寂寞浸孤壘漲平川莫愁艇子何¶
處煙樹杳無邊王謝堂前雙燕空繞烏衣門巷斜日草¶
連天只有臺城月千古照嬋娟¶
　　前調　　　　　　　　　　　　蔡　伸¶
相逢非草草分袂太匆匆征裘淚痕浥徧眸子怯酸風¶
天際孤帆難駐柳外香軿望斷雲雨各西東回首重城¶
逺樓觀暮煙中　黯銷魂思陳事已成空東郊勝賞歸¶
<pb:KR4j0074_WYG_058-7a>¶
路騎馬踏殘紅月下一尊芳酒凭檻清歌幾曲别後少¶
人同為問桃花面一笑為誰容¶
　　前調(湖光亭/落成)　　　　　　　　　葉夢得¶
修睂埽遥碧清鏡走回流堤外柳煙深淺碧瓦起朱樓¶
分付平雲千里包巻騷人遺思春色入簾鈎桃李盡無¶
語波影動蘭舟　念謝公平生志在滄洲登臨漫懐風¶
景佳處每難酬却歎從來賢士如我與公多矣名迹竟¶
誰留惟有尊前醉何必問消憂¶
<pb:KR4j0074_WYG_058-7b>¶
　　前調(中秋/)　　　　　　　　　　葉夢得¶
河漢下平野香霧捲西風倚空千嶂横起銀闕正當中¶
常恨年年此夜醉倒歌呼誰和何事與君同莫恨嵗華¶
晩容易感梧桐　攬清影君試與問天公遥知玉斧初¶
斵重到廣寒宫付與孤光千里不遣㣲雲點綴為我洗¶
長空老去狂猶在應未笑衰翁¶
　　前調(九月望日與/客習射西園)　　　　　　　葉夢得¶
霜降碧天静秋事促西風寒聲隐地初聽中夜入梧桐¶
<pb:KR4j0074_WYG_058-8a>¶
起瞰髙城回望寥落闗河千里一醉與君同疊鼓閙清¶
曉飛騎引雕弓　嵗將晩客争笑問衰翁平生豪氣安¶
在走馬為誰雄何似當筵虎士揮手弦聲響處雙鴈落¶
遥空老矣真堪媿回首望雲中¶
　　前調(濠州觀/魚臺作)　　　　　　　　　葉夢得¶
渺渺楚天闊秋水去無窮兩涯不辨牛馬輕浪舞回風¶
猶倚髙樓一笑圉圉遊魚來徃還戯此波中危檻對千¶
里落日照晴空　子非我安知我意真同鵬飛鵾化何¶
<pb:KR4j0074_WYG_058-8b>¶
有滄海漫沖融堪笑磻溪遺老白首直鈎溪畔嵗晩忽¶
衰翁功業竟安在徒自兆非熊¶
　　前調　　　　　　　　　　　　葉夢得¶
江海渺千里飄蕩歎流年等閒疋馬相過乗興却翛然¶
十載悲歡如夢撫掌驚呼相語徃事盡飛煙此㑹真難¶
偶此醉且留連　酒方半誰輕便動離絃我歌未闋公¶
去明日復山川空有髙城危檻縹緲當筵清唱餘響落¶
尊前細雨黄花後飛鴈點遥天¶
<pb:KR4j0074_WYG_058-9a>¶
　　前調(煙雨/觀)　　　　　　　　　　趙師俠¶
江流清淺外山色有無中平田坡岸廻曲一目望難窮¶
波面輕鷗容與沙際野航横渡不信畫圖工路入神仙¶
宅翠鎖梵王宫　俯晴郊増勝㮣氣横空雲林城市層¶
列知有幾重重更上危亭髙處徙倚䦨干虚敞象緯逼¶
璇穹要盡無邊景煙雨㸔空濛¶
　　前調(元日客/寕都)　　　　　　　　　趙長卿¶
離愁晩如織托酒與消磨奈何酒薄愁重越醉越愁多¶
<pb:KR4j0074_WYG_058-9b>¶
忍對碧天好夜皓月流光無際光影轉庭柯有恨空垂¶
淚無語但悲歌　因凝想從别後促雙蛾春來底事辜¶
負紫袖與紅鞾速整雕鞍歸去著意淺斟低唱細看小¶
婆娑萬蕊千花裏一任玉顔酡¶
　　前調　　　　　　　　　　　　李　綱¶
物我本虗幻世事若俳諧功名富貴當得須是箇般才¶
幸有山林雲水造物端如有意分付與吾儕寄語舊猿¶
鶴不用苦相猜　醉中適一杯盡復一杯坐間有客超¶
<pb:KR4j0074_WYG_058-10a>¶
詣言笑可忘懐况是清風明月如㑹幽人髙意千里自¶
飛來共笑陶彭澤空對菊花開¶
　　前調(和南劒/薛倅)　　　　　　　　　曽　覿¶
長樂富山水杖屨足追遊故人千里西望雙劒黯迴眸¶
多謝扁舟乗興慰我天涯羇思何必羡封侯暮雨疎簾¶
捲爽氣颯如秋　送征鴻浮大白倚危樓參横月落耿¶
耿河漢近人流堪歎人生離合後日征鞍西去别語却¶
從頭老矣江邊路清興漫悠悠¶
<pb:KR4j0074_WYG_058-10b>¶
　　前調(上饒送程/伯禹尚書)　　　　　　　　侯　寘¶
凉吹送溪雨落日散汀鷗暮天空闊無際層巘緑蛾浮¶
上印初辭藩寄拂袖欣還故里歸騎及中秋倚杖飽山¶
閣回首翠㣲樓　一區宅千里客舊從遊甘棠空有餘¶
䕃誰觧挽公留翰墨文章獨歩富貴功名餘事當代仰¶
風流暫蠟登山屐終作濟川舟¶
　　前調　　　　　　　　　　　　辛棄疾¶
我飲不須勸正怕酒尊空别離亦復何恨此别恨匆匆¶
<pb:KR4j0074_WYG_058-11a>¶
頭上貂蟬貴客花外麒麟髙塜人世竟誰雄一笑出門¶
去千里落花風　孫劉輩能使我不為公余髮種種如¶
是此事付渠儂但得平生湖海除了醉吟風月此外百¶
無功毫髮皆帝力更乞鑑湖東¶
　　前調(盟鷗/)　　　　　　　　　　辛棄疾¶
帶湖吾甚愛千丈翠匳開先生杖履無事一日走千回¶
凡我同盟鷗鷺今日既盟之後來徃莫相猜白鶴在何¶
處嘗試與偕來　破青萍排翠藻立蒼苔窺魚笑汝癡¶
<pb:KR4j0074_WYG_058-11b>¶
計不觧舉吾杯廢沼荒丘疇昔明月清風此夜人世幾¶
歡哀東岸緑隂少楊柳便須栽¶
　　前調(謝湯朝/美司諫)　　　　　　　　　辛棄疾¶
白日射金闕虎豹九闗開見君諫疏頻上談笑挽天回¶
千古忠肝義膽萬里蠻煙瘴雨徃事莫驚猜政恐不免¶
耳消息日邊來　笑吾廬門掩草徑封苔未應兩手無¶
用要把蟹螯杯説劒論詩餘事醉舞狂歌欲倒老子頗¶
堪哀白髮寕有種一一醒時栽¶
<pb:KR4j0074_WYG_058-12a>¶
　　前調(和王政之/呉江觀雪)　　　　　　　　辛棄疾¶
造物故豪縱千里玉鸞飛等閒更把萬斛瓊粉盖玻瓈¶
好巻垂虹千丈只放冰壺一色雲海路應迷老子舊遊¶
處回首夢耶非　謫仙人鷗鳥伴兩忘機掀髯把酒一¶
笑詩在片帆西寄語煙波舊侣聞道蓴鱸正美休裂芰¶
荷衣上界足官府汗漫與君期¶
　　前調(九日遊/雲洞)　　　　　　　　　辛棄疾¶
今日復何日黄菊為誰開淵明漫愛重九胷次正崔嵬¶
<pb:KR4j0074_WYG_058-12b>¶
酒亦闗人何事政自不能不爾誰遣白衣來醉把西風¶
扇随處障塵埃　為公飲須一日三百杯此心髙處東¶
望雲氣見蓬萊翳鳳驂鸞公去落佩倒冠吾事抱病且¶
登臺歸路踏明月人影共徘徊¶
　　前調(題張晉英/玉峰樓)　　　　　　　　辛棄疾¶
木末翠樓出詩眼巧安排天公一夜削出四面玉崔嵬¶
疇昔此山安在應為先生見晩萬馬一時來白鳥飛不¶
盡却帶夕陽回　勸君飲左手蟹右手杯人間萬事變¶
<pb:KR4j0074_WYG_058-13a>¶
滅今古幾池臺君㸔莊生達者猶對山林皋壤哀樂未¶
忘懐我老尚能賦風月試追陪¶
　　前調　　　　　　　　　　　　辛棄疾¶
四坐且勿語聽我醉中吟池塘春草未歇髙樹變鳴禽¶
鴻鴈初飛江上蟋蟀還來牀下時序百年心誰要卿料¶
理山水有清音　歡多少歌長短酒淺深而今巳不如¶
昔後定不如今閒處直須行樂良夜更教秉燭髙㑹惜¶
分隂白髮短如許黄菊倩誰簮¶
<pb:KR4j0074_WYG_058-13b>¶
　　前調(賦傅巖叟/悠然閣)　　　　　　　　辛棄疾¶
嵗嵗有黄菊千載一東籬悠然政須兩字長笑退之詩¶
自古此山元有何事當時纔見此意有誰知君起更斟¶
酒我醉不須辭　回首處雲正出鳥倦飛重來樓上一¶
句端的與君期都把軒牎寫徧更使兒童誦得歸去來¶
兮辭萬巻有時用植杖且耘耔¶
　　前調(三山被召陳/端仁飲餞)　　　　　　　辛棄疾¶
長恨復長恨裁作短歌行何人為我楚舞聽我楚狂聲¶
<pb:KR4j0074_WYG_058-14a>¶
余既滋蘭九畹又樹蕙之百畮秋菊更餐英門外滄浪¶
水可以濯吾纓　一杯酒問何似身後名人間萬事毫¶
髮常重泰山輕悲莫悲生離别樂莫樂新相識兒女古¶
今情富貴非吾事歸與白鷗盟¶
　　前調　　　　　　　　　　　　辛棄疾¶
折盡武昌柳挂席上瀟湘二年魚鳥江上笑我徃來忙¶
富貴何時休問離别中年堪恨憔悴鬢成霜絲竹陶寫¶
耳急羽且飛觴　序蘭亭歌赤壁繡衣香使君千騎鼓¶
<pb:KR4j0074_WYG_058-14b>¶
吹風采漢侯王莫把離歌頻唱可惜南樓佳處風月巳¶
凄凉在家貧亦好此語試平章¶
　　前調(送信守/王桂發)　　　　　　　　　辛棄疾¶
酒罷且勿起重挽使君鬚一身都是和氣别去意何如¶
我輩情鍾休問父老田頭説伊淚落獨憐渠秋水見毛¶
髮千尺定無魚　望青闕左黄閣右紫樞東風桃李陌¶
上下馬拜除書屈指吾生餘幾多病妨人痛飲此事正¶
愁余江湖有歸鴈能寄草堂無¶
<pb:KR4j0074_WYG_058-15a>¶
　　前調(送鄭厚卿/赴衡州)　　　　　　　　辛棄疾¶
寒食不少住千騎擁春衫衡陽石鼓城下記我舊停驂¶
襟以瀟湘桂嶺帶以洞庭青草紫盖屹西南文字起騷¶
雅刀劒化新蠶　看使君於此事定不凡奮髯抵几堂¶
上尊俎自髙談莫信君門萬里但使民歌五袴歸詔鳳¶
凰銜君去我誰飲明月影成三¶
　　前調(舟次/揚州)　　　　　　　　　　辛棄疾¶
落日暗塵起邊馬獵清秋漢家組練十萬列艦聳層樓¶
<pb:KR4j0074_WYG_058-15b>¶
誰道投鞭飛渡憶昔鳴鏑血汚風雨佛貍愁季子正年¶
少匹馬黒貂裘　今老矣搔白首過揚州倦遊欲去江¶
上手種橘千頭二客東南名勝萬巻詩書事業嘗試與¶
君謀莫射南山虎直覓富民侯¶
　　前調(隐静寺/觀雨)　　　　　　　　　張孝祥¶
青嶂度雲氣幽壑舞回風江神助我雄觀喚起碧霄龍¶
電掣金蛇千丈雷震靈鼉萬疊洶洶欲崩空盡瀉銀潢¶
水散入寳蓮宫　坐中客凌積翠看犇洪人間應失匕¶
<pb:KR4j0074_WYG_058-16a>¶
筯惟我獨從容浄洗從來塵垢潤及無邊枯槁造物不¶
言功天宇忽開霽日在五雲東¶
　　前調(汪徳邵無/盡藏樓)　　　　　　　　張孝祥¶
淮楚襟帶地雲夢澤南州滄江翠壁佳處突兀起紅樓¶
憑仗使君胸次為問仙翁何在長嘯俯清秋試遣吹簫¶
看騎鶴恐來遊　欲乗風凌萬頃泛扁舟山髙月小霜¶
降凛凛不能留一弔周郎羽扇尚想曹公横槊興廢兩¶
悠悠此意無盡藏分付水東流¶
<pb:KR4j0074_WYG_058-16b>¶
　　前調(桂林/中秋)　　　　　　　　　　張孝祥¶
今夕復何夕此地過中秋賞心亭上喚客追憶去年遊¶
千里江山如畫萬井笙歌不夜狹路看鼇頭玉界湧銀¶
闕珠箔捲瓊鈎　馭風去忽吹到嶺南州去年明月依¶
舊還照我登樓樓下水明沙浄樓外參横斗轉搔首思¶
悠悠老子興不淺聊復少淹留¶
　　前調(過瀟/湘寺)　　　　　　　　　　張孝祥¶
濯足夜灘急晞髮北風凉呉山楚澤行盡只欠到瀟湘¶
<pb:KR4j0074_WYG_058-17a>¶
買得扁舟歸去此事天公付我六月下滄浪蟬蛻塵埃¶
外蝶夢水雲鄉　製荷衣紉蘭佩把萍房湘妃起舞一¶
笑撫瑟奏清商喚起九歌忠憤拂拭三閭文字還與日¶
争光莫遣兒輩覺此樂未渠央¶
　　前調(九日次辛/稼軒韻)　　　　　　　　韓元吉¶
今日俄重九莫負菊花開試尋髙處㩦手躡屐上崔嵬¶
放目蒼崖萬仞雲護曉霜成陣知我與君來古寺倚修¶
竹飛檻絶塵埃　笑談間風滿座酒盈杯仙人跨海休¶
<pb:KR4j0074_WYG_058-17b>¶
問隨處是蓬萊落日平園西望鼓角秋聲悲壯戯馬但¶
荒臺細把茱茰看一醉且徘徊¶
　　前韻(次袁機/仲韻)　　　　　　　　　朱　熹¶
長記與君别丹鳳九重城歸來故里愁思悵望渺難平¶
今夕不知何夕得共寒潭煙艇一笑俯空明有酒徑須¶
醉無事莫闗情　尋梅去疎竹外一枝横與君吟風弄¶
月端不負平生何處車塵不到有箇江天如許争肻換¶
浮名只恐買山隐却要鍊丹成¶
<pb:KR4j0074_WYG_058-18a>¶
　　前調　　　　　　　　　　　　朱　熹¶
江水浸雲影鴻鴈欲南飛攜壺結客何處空翠渺煙霏¶
塵世難逢一笑况有紫茰黄菊堪插滿頭歸風景今朝¶
是身世昔人非　酬佳節須酩酊莫相違人生如寄何¶
事辛苦怨斜暉無盡今來古徃多少春花秋月那更有¶
危機與問牛山客何必淚沾衣¶
　　前調　　　　　　　　　　　　崔與之¶
萬里雲間戍立馬劒門闗亂山極目無際直北是長安¶
<pb:KR4j0074_WYG_058-18b>¶
莫苦當年塗炭漸靖逺疆鋒鏑天道久應還手寫留屯¶
奏炯炯寸心丹　對青燈搔白髮漏聲殘老來勲業未¶
就妨却一身閒梅嶺緑隂青子蒲澗清泉白石怪我舊¶
盟寒烽火平安夜歸夢到家山¶
　　前調(遊蒲澗追和/崔菊坡韻)　　　　　　　劉克莊¶
敕使竟空返公不出梅闗當年玉座記憶側席問平安¶
羽扇尉佗城上野服仙遊閣下遼鶴幾時還賴有蜀耆¶
舊健筆與書丹　青油士珠履客各彫殘四方蹙蹙靡¶
<pb:KR4j0074_WYG_058-19a>¶
騁獨此尚寛閒丞相祠堂何處太傅石碑墮淚朩老瀑¶
泉寒徃者不可作置酒且登山¶
　　前調(和菊/坡韻)　　　　　　　　　　劉克莊¶
落日幾呼渡佳夕每留闗有時來照清淺鬢雪似潘安¶
一曲親䝉君賜兩岸更無人跡惟見鷺飛還隙地欠栽¶
接蕉荔雜黄丹　柳全疎松尚幼怕摧殘旁人笑我癡¶
計管鑰費防閑翁意在乎林壑客亦知夫水月滿腹貯¶
清寒賦咏差有媿赤壁與滁山¶
<pb:KR4j0074_WYG_058-19b>¶
　　前調(九日/)　　　　　　　　　　王千秋¶
壯日遇重九躍馬恣歡遊如今何事多感霜鬢不禁秋¶
目斷五陵臺路無復登髙千騎鼓吹簇輕裘霜露下南¶
國淮漢遶神州　釣松鱸斟郢酒聽呉謳壯心鑠盡今¶
夕重見紫茱羞月落笳鳴沙磧烽静人耕榆塞此志恐¶
悠悠擬欲墮清淚生怕菊花愁¶
　　前調(夜泛/湘江)　　　　　　　　　　王　炎¶
江月冷如水江水碧於空晩來一霎過雨為我洗秋容¶
<pb:KR4j0074_WYG_058-20a>¶
悄悄四山人静凛凛三更露下天闊叫孤鴻喚醒篷牎¶
夢身在水晶宫　揖湘妃招月姊御清風素琴韻逺不¶
覺醉眼杏花紅禹穴騎鯨仙去東海釣鼇人逺此意與¶
誰同倚柁一長嘯幽壑舞魚龍¶
　　前調(九日/醉中)　　　　　　　　　　方　岳¶
左手紫螯蟹右手緑螺杯古今多少遺恨俯仰已塵埃¶
不共青山一笑不與黄花一醉懐抱向誰開舉酒屬吾¶
子此興正崔嵬　夜何其秋老矣盍歸來試問先生歸¶
<pb:KR4j0074_WYG_058-20b>¶
否茅屋欲生苔窮則簞瓢陋巷達則鼎彛清廟吾意兩¶
悠哉寄語雪溪外鷗鷺莫驚猜¶
　　前調(平山堂用/東坡韻)　　　　　　　　方　岳¶
秋雨一何碧山色倚晴空江南江北愁思分付酒螺紅¶
蘆葉篷舟千里菰菜蓴羮一夢無語寄歸鴻醉眼渺河¶
洛遺恨夕陽中　蘋洲外山欲暝斂睂峰人間俯仰陳¶
迹歎息兩仙翁不見當時楊柳只是從前煙雨磨滅幾¶
英雄天地一孤嘯匹馬又西風¶
<pb:KR4j0074_WYG_058-21a>¶
　　前調(九日多/景樓)　　　　　　　　　方　岳¶
醉我一壺玉了此十分秋江濤還似當日擊楫渡中流¶
問訊重陽煙雨俯仰人間今古此意渺滄洲天地幾今¶
夕舉白與君浮　舊黄花新白髮笑重遊滿船明月猶¶
在何日大刀頭誰跨揚州鶴去已怨故山猿老借箸欲¶
前籌莫倚䦨干北天際是神州¶
　　前調(壽趙/文昌)　　　　　　　　　　方　岳¶
剡曲一篷月乗興到人間蓬萊山在何處鶴骨不禁寒¶
<pb:KR4j0074_WYG_058-21b>¶
胸有雲門禹穴筆有禊亭晉帖風露洗脾肝秋入紫宸¶
殿磨玉寫琅玕　問何如趨瑣闥繫狨鞍江濤今已如¶
此可奈寸心丹我宋與天無極公等如春難老王氣自¶
龍蟠勲業付浯石留與世人看¶
　　前調(别廬山題/龍湖閣)　　　　　　　　方　岳¶
宇宙一杯酒暝色倚重湖青山杳杳何處煙水渺愁予¶
别岸風濤噴薄半夜魚龍悲嘯能撼我詩無李白醉不¶
醒喚起問何如　是耶非天莽蒼雪模糊蒼顏白髮如¶
<pb:KR4j0074_WYG_058-22a>¶
此空復笑今吾寄語鷺朋鷗侣好在風餐水宿底處不¶
煙蕪吾亦從此逝從我者誰歟¶
　　前調(社後三日/邀登北山)　　　　　　　　馮取洽¶
雪霽春已半露重午方暄一笻拄上髙絶便覺眼前寛¶
指點數家樓閣撿校一川花柳緑水接青煙巒岫競圍¶
遶風日更清妍　閙媒蜂紛使蝶菜花繁少年正爾行¶
樂誰復顧華顛自有此丘此坂那得遊人簫鼓暖響出¶
中天歸歩不妨晩恰則月初弦¶
<pb:KR4j0074_WYG_058-22b>¶
　　前調(裴公亭/懐古)　　　　　　　　　王以寕¶
嵗嵗橘洲上老葉舞愁紅西山光翠依舊影落酒杯中¶
人在子亭髙處下望長沙城郭獵獵酒帘風逺水湛寒¶
碧獨釣緑蓑翁　懐徃事追昨夢轉頭空孫郎前日豪¶
健頤指五都雄起擁奇才劒客十萬銀戈赤幘歌鼓壯¶
軍容何似裴相國談道老圭峰¶
　　前調(賦方泉/望湖樓)　　　　　　　　　呉文英¶
屋下半流水屋上幾青山賞心千里明鏡入座玉光寒¶
<pb:KR4j0074_WYG_058-23a>¶
雲起南峰未雨雲歛北峰初霽健筆寫青天俯瞰古城¶
堞不礙小䦨干　繡鞍馬輭紅路乍回班層梯影轉亭¶
午信手展緗編殘照遊船收盡新月畫簾纔巻人在翠¶
壺間天際笛聲起塵世夜漫漫¶
　　前調(遊武/夷)　　　　　　　　　　覃懐髙¶
翠蕤插雲表初意隔仙凡臨風據案一見邂逅似開顏¶
幾欲挐舟九曲便擬捫參絶頂直下俯塵寰聊此稅吾¶
駕贏得片時閒　問仙人縁底事去不還長風浩浩何¶
<pb:KR4j0074_WYG_058-23b>¶
許清夢杳難攀只有蒼煙古朩好在清湍白石依舊畫¶
圖間回首武夷路杳靄没雲鬟¶
　　前調　　　　　　　　　　　　蔡松年¶
雲間貴公子玉骨秀横秋十年流落冰雪香靄紫貂裘¶
燈火春城咫尺曉夢梅花消息蠒紙寫銀鈎老矣黄塵¶
眼如對白蘋洲　世間物惟有酒可忘憂蕭閒一段歸¶
計佳處著君侯翠竹江村月上但要綸巾鶴氅來徃亦¶
風流醉墨薔薇露灑徧酒家樓¶
<pb:KR4j0074_WYG_058-24a>¶
　　前調　　　　　　　　　　　　王庭筠¶
秋風秃林葉却與鬢生華十年長短亭裏落日冷邊笳¶
飛鴈白雲千里况是登山臨水無賴客思家獨鶴歸何¶
晩已復滿林鴉　望蓬山雲海闊浩無涯安期玉舄何¶
處袖有棗如𤓰一笑那知許事且看尊前故態耳熱眼¶
生花肝肺出芒角潄墨作枯槎¶
　　前調　　　　　　　　　　　　趙秉文¶
四明有狂客呼我謫仙人俗縁千劫不盡回首落紅塵¶
<pb:KR4j0074_WYG_058-24b>¶
我欲騎鯨歸去只恐神仙官府嫌我醉時嗔笑拍羣仙¶
手幾度夢中身　倚長松聊拂石坐看雲忽然黒霓落¶
手醉舞紫毫春寄語滄浪流水曽識閒閒居士好為濯¶
冠巾却返天台去華髮散麒麟¶
　　前調　　　　　　　　　　　　段克巳¶
清秋好天氣禾黍巳登場羣心思答神貺吉日復辰良¶
神既來兮庭宇颯颯西風吹雨仙仗儼長廊巫覡傳神¶
語出户舞倀倀　刲肥羜瀝桂酒奠椒漿一年好處須¶
<pb:KR4j0074_WYG_058-25a>¶
記此樂最難忘風外淵淵簫鼓醉飽滿城黎庶顚倒臥¶
康莊夜久羣動息風散一簾香¶
　　前調　　　　　　　　　　　　段克已¶
雙龍隠扶輦千騎縱翺翔雲旌翠蕤摩蕩遥指白雲鄉¶
風馭飄飄髙舉雲駕攀留無處煙霧杳茫茫小立西風¶
外似聽珮鏘鏘　暮天長秋水闊逺山蒼歸途正踏明¶
月醉語説豐穰但願明年田野更比今年多稼神貺詎¶
能忘君可多釃酒吾復有新章¶
<pb:KR4j0074_WYG_058-25b>¶
　　前調(元好問李獻能游玉華谷少/姨祠於壁間得漢末田疇詩)　雷　淵¶
雲山有宫闕浩蕩玉華秋何年鸑鷟同侣清夢入真遊¶
細看詩中元鼎似道區區東井冠帶事崑丘壊壁涴風¶
雨醉墨失蛟虯　問詩仙縁底事媿幽州知音定在何¶
許此語為誰留世外青天明月世上紅塵白日我亦厭¶
囂湫一笑拂衣去崧頂坐垂鈎¶
　　前調　　　　　　　　　　　　元好問¶
山家釀初熟取醉不論錢清溪留飲三日魚鳥亦欣然¶
<pb:KR4j0074_WYG_058-26a>¶
見説玉華詩老袖有忘憂萱草牛背穩於船鐵笛久埋¶
没雅曲竟誰傳　坐蒼苔敧亂石耿無眠長松夜半悲¶
嘯笙鶴下遥天天上金堂玉室地下石城瓊壁别有一¶
山川把酒問明月今夕是何年¶
　　前調　　　　　　　　　　　　元好問¶
灘聲蕩髙壁秋氣静雲林回頭洛陽城闕塵土一何深¶
前日神光牛背今日春風馬耳因見古人心一笑青山¶
底未受二毛侵　問龍門何所似似山隂平生夢想佳¶
<pb:KR4j0074_WYG_058-26b>¶
處留眼更登臨我有一卮芳酒喚取山花山鳥伴我醉¶
時吟何必絲與竹山水有清音¶
　　前調　　　　　　　　　　　　元好問¶
空濛玉華晩瀟灑古淙秋嵩髙大有佳處元在玉溪頭¶
翠壁丹霞千丈古木寒藤兩岸村落帶林丘今日好風¶
色可以放吾舟　百年來算惟有此翁遊山川邂逅佳¶
客猿鳥亦相留父老雞豚鄉社兒女籃輿竹几來徃亦¶
風流萬事已華髮吾道付滄洲¶
<pb:KR4j0074_WYG_058-27a>¶
　　前調(和張大/經盆荷)　　　　　　　　　趙孟頫¶
江湖渺何許歸興浩無邊忽聞數聲水調念我意悠然¶
莫笑盆池咫尺移得風煙萬頃來傍小牎前稀疎淡紅¶
翠特地向人妍　華峰頭花十丈藕如船那知此中佳¶
趣别是一壺天倒挽翠筩釃酒醉臥碧雲深處雲影自¶
田田夢中呼一葉散髮看書眠¶
　　前調　　　　　　　　　　　　羅　慶¶
雨晴山潑翠波浄水拖藍閒來共陪杖屨邂逅已成三¶
<pb:KR4j0074_WYG_058-27b>¶
齒齒清泉白石歩歩碧桃翠竹是處輒幽探行到釣臺¶
下怪樹䕃空潭　踏芳洲尋别館履巉巖壺天日月長¶
在雲氣滿東南沽得一尊濁酒喚取山花谿鳥聽我醉¶
中談異日再過此端為觧征驂¶
　　前調　　　　　　　　　　　　唐桂芳¶
武夷最佳處晴氣碧於藍逺瞻崖壑溪曲六六與三三¶
莫問塵生滄海休歎鶴歸華表好景且容探鐵笛破龍¶
睡黒雨滿深潭　笑神仙留蛻骨閲空巖幾人蹭蹬不¶
<pb:KR4j0074_WYG_058-28a>¶
遇太史滯周南最好擅塲老子筆底文章如許何必事¶
清談暫憩桃花下白馬稅飛驂¶
　　前調　　　　　　　　　　　　李孝光¶
東湖浸南麓北蕩帶西山其中大有佳處元不減商顏¶
上有鴈峰千疊下有龍灘百曲别是一人寰昨夜雨新¶
過流水到花間　一張琴一壺酒伴渠閒詩成真宰應¶
妒萬象入嘲訕北海尊罍依舊東里杖藜無恙未放鬢¶
毛斑吾亦秣吾馬不怕路盤盤¶
<pb:KR4j0074_WYG_058-28b>¶
　　前調(又一體/快哉亭)　　　　　　　　　蘇　軾¶
落日繡簾捲亭下水連空知君為我新作牎户濕青紅¶
長記平山堂上敧枕江南煙雨杳杳没孤鴻認得醉翁¶
語山色有無中　一千頃都鏡浄倒碧峰忽然浪起掀¶
舞一葉白頭翁堪笑蘭臺公子未觧莊生天籟剛道有¶
雌雄一點浩然氣千里快哉風¶
　　前調　　　　　　　　　　　　賀　鑄¶
南國本瀟灑六代寖豪奢臺城遊冶襞牋能賦屬宫娃¶
<pb:KR4j0074_WYG_058-29a>¶
雲觀登臨清夏璧月留連長夜吟醉送年華回首飛鴛¶
瓦却羡井中蛙　訪烏衣成白社不容車舊時王謝堂¶
前雙燕過誰家樓外河横斗挂淮上潮平霜下檣影落¶
寒沙商女篷牎罅猶唱後庭花¶
　　前調(擬饒州法/曹椽作)　　　　　　　　毛　滂¶
金馬空故事方朔謾多端三千牘在玉殿何日賜清閒¶
難戀長安鐘漏誰借青雲咳唾拂袖且東還笑殺長纓¶
使復轉去秦闗　吾道在雖不遇面何慚雒陽年少髙¶
<pb:KR4j0074_WYG_058-29b>¶
論難與絳侯談富貴暫饒先手晞盡草頭秋露掩鼻出¶
東山且飽鯨魚膾風月過江南¶
　　前調(衢州雙石/堂呈孫守)　　　　　　　　毛　滂¶
謝安涵雅量叔夜賦剛腸清宵假寐應笑長孺臥淮陽¶
盡徹東平屏障不廢南樓談詠宴寢自凝香庭下一坏¶
土須避赤帷裳　雙石健含古色照新堂百年喬朩隂¶
下僵立兩蛟蒼目送千山爽氣簾捲一城風月杖屨合¶
徜徉他日峨睂秀相隔望明光¶
<pb:KR4j0074_WYG_058-30a>¶
　　前調　　　　　　　　　　　　葛勝仲¶
下瀨驚船駛揮麈恐尊空誰吹尺八寥亮嚼徴更含宫¶
坐愛金波瀲灩影落蒲萄漲緑夜漏儘移銅回棹攜紅¶
袖一水帶香濃　座中客馳雋辨語無同青鞵黄帽此¶
樂誰肻換千鍾巖壑從來無主風月故應長在賞不待¶
先容羽化尋煙客家有左仙翁¶
　　前調(送唯齋回/舟松江)　　　　　　　　葛　郯¶
年來慣行役楚尾又呉頭餐霞吸露何事佳處輒遲留¶
<pb:KR4j0074_WYG_058-30b>¶
雲聽漁舟夜唱花落牧童横笛占盡五湖秋據牀興不¶
淺人在庾公樓　繡簾巻曲闌暝翠鬟愁森羅萬象與¶
渠詩裏一時收天設四時風月地㑹三州山水邀我伴¶
浮鷗明朝起歸夢一枕過蘋洲¶
　　前調(回舟烏戍/值雨復晴)　　　　　　　　葛　郯¶
帆腹飽天際樹髮渺雲頭翠光千頃為誰來去為誰留¶
疑是呉宫西子淡埽修睂一抹妝罷玉匳秋中流送行¶
客卻立望層樓　風色變堤草亂浪花愁跳珠翻沫轟¶
<pb:KR4j0074_WYG_058-31a>¶
雷掣電幾時收應是陽侯薄相催我胸中錦繡清唱和¶
盟鷗殘霞似相貸一縷媚汀洲¶
　　前調　　　　　　　　　　　　葛　郯¶
青銅昏水面烏帽裹山頭風濤如此天公作意巧相留¶
常記垂虹晩渡臥看菰蒲煙雨屈指十三秋恍若華胥¶
夢無語下西樓　翠翻空寒入座不禁愁五絃彈盡隐¶
隐天末暮虹收欲伴溪翁釣艇欸乃一聲江上寒碧點¶
輕鷗無人阻歸興直欲邁長洲¶
<pb:KR4j0074_WYG_058-31b>¶
　　前調　　　　　　　　　　　　呂渭老¶
詩人翻水盡寂寞五侯煙醉魂何在應騎箕尾列青天¶
記得平生談笑夾岸手栽楊柳同泛夜深船溪水還依¶
舊深淺半青竿　小神仙殷七七許閒閒黄粱未熟經¶
遊都在夢魂間我厭囂塵濁味幾欲凌雲羽化雞犬不¶
留殘俗事丹砂冷且抱一枝安¶
　　前調(春野亭/送别)　　　　　　　　　趙師俠¶
江亭送行客腸斷朩蘭舟水髙風快滿目煙樹織成愁¶
<pb:KR4j0074_WYG_058-32a>¶
咿軋數聲柔櫓拍塞一懐離恨指顧隔汀洲獨立蒼茫¶
外欲去强遲留　海山長雲水闊思難收小亭深院歌¶
笑不忍記同遊惟有當時明月千里有情還共後㑹尚¶
悠悠此恨無重數和淚付東流¶
　　前調(中秋/)　　　　　　　　　　趙長卿¶
今夕知何夕秋色正平分姮娥此際底事越様好精神¶
已是天髙氣肅那更清風灑灑萬里没纎雲把酒臨風¶
飲酒面起紅鱗　歌一曲舞一曲捧金尊從他妄想老¶
<pb:KR4j0074_WYG_058-32b>¶
免顦顇正紛紛我為桂花&KR0838;醉明日扶頭不起顛倒白¶
綸巾天欲知人意夜雨莫傾盆¶
　　前調(同徳久諸/季小飲)　　　　　　　　李　綱¶
律吕自相召韶濩不難諧致君澤物古來何世不須才¶
幸可山林髙臥袖手何妨閒處醇酒醉朋儕千里故人¶
駕不怕物情猜　秋夜永更秉燭且銜杯五年離索誰¶
謂談笑豁幽懐况我早衰多病屏跡雲山深處俗客不¶
曽來此日埽花徑蓬户為君開¶
<pb:KR4j0074_WYG_058-33a>¶
　　前調　　　　　　　　　　　　李　綱¶
如意始身退此事古難諧中年醉飲多病閒去正當才¶
長愛蘭亭公子弋釣溪山娱適甘㫖及朋儕衰疾臥江¶
海鷗鳥莫驚猜　酒初熟招我友共一杯碧天雲捲髙¶
掛明月照人懐我醉欲眠君去醉醒君如有意依舊抱¶
琴來尚有一壺酒當復為君開¶
　　前調　　　　　　　　　　　　李　綱¶
花徑不曽埽蓬户為君開元戎小隊清曉佳客與同來¶
<pb:KR4j0074_WYG_058-33b>¶
我為新來多痩且恁澆花藝藥随分葺池臺多謝故人¶
意迂訪白雲隈　暮春月修禊事㑹蘭齋一觴一詠何¶
媿當日暢幽懐况是茂林修竹映帶清流激湍山色碧¶
崔嵬勿復歎陳迹且為醉金杯¶
　　前調(和李似之/横山對月)　　　　　　　　李　綱¶
秋杪暑方退清若玉壺冰髙樓對月天上宫殿不曽扃¶
散下凄然風露影照江山如晝渾覺俗縁輕弋者欲何¶
慕鴻羽正冥冥　世間法惟此事最堪憑太虚心量聊¶
<pb:KR4j0074_WYG_058-34a>¶
　假棃棗制頽齡但使心安身健静看草根泉際吟蚓與¶
　飛螢一坐小千刼無念契無生¶
　¶
　¶
　¶
　¶
　¶
　¶
<pb:KR4j0074_WYG_058-34b>¶
　¶
　¶
　¶
　¶
　¶
　¶
　¶
御選歴代詩餘巻五十八¶

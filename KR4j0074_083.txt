# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.276110
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷八十三目録
<pb:KR4j0074_WYG_083-1a>¶
　欽定四庫全書¶
御選歴代詩餘巻八十三目錄(起一百四字/至一百五字)¶
　　　拜星月慢(又一體/)¶
　　　　周邦彦¶
　　　　周密¶
　　　南浦(又一體/)¶
　　　　周邦彦¶
　　　安公子(又一體/)¶
<pb:KR4j0074_WYG_083-1b>¶
　　　　晁補之¶
　　　看花回(又一體/)¶
　　　　趙彦端¶
　　　綺寮怨¶
　　　　周邦彦¶
　　　　趙文¶
　　　　王學文¶
　　　賞南枝¶
<pb:KR4j0074_WYG_083-2a>¶
　　　曽鞏¶
　　綺羅香(又一體/)¶
　　　史逹祖¶
　　　陳允平¶
　　　王沂孫(三首/)¶
　　　張炎¶
　　　張槃¶
　　　張翥¶
<pb:KR4j0074_WYG_083-2b>¶
　　瀟湘逢故人慢(又一體/)¶
　　　王安禮¶
　　　錢應金¶
　　西湖月(又一體/)¶
　　　黄子行¶
　　送入我門來(又一體/)¶
　　　胡浩然¶
　　百宜嬌¶
<pb:KR4j0074_WYG_083-3a>¶
　　　吕渭老¶
　　更漏子(又一體/)¶
　　　杜安世¶
　　望南雲慢¶
　　　沈公述¶
　　惜餘歡(又一體/)¶
　　　黄庭堅¶
　　西河¶
<pb:KR4j0074_WYG_083-3b>¶
　　　周邦彦¶
　　花發沁園春¶
　　　王詵¶
　　前調(又一體/)¶
　　　劉圻父¶
　　解連環¶
　　　周邦彦¶
　　凉州令(又一體/)¶
<pb:KR4j0074_WYG_083-4a>¶
　　　歐陽修¶
　　　張大烈¶
　　合歡帶(又一體/)¶
　　　栁永¶
　　前調(又一體/)¶
　　　杜安世¶
　　南浦(又一體/)¶
　　　程垓¶
<pb:KR4j0074_WYG_083-4b>¶
　　　史逹祖¶
　　前調(又一體/)¶
　　　王沂孫(二首/)¶
　　　張炎¶
　　　張翥¶
　　　陶宗儀¶
　　泛清波摘徧(又一體/)¶
　　　晏幾道¶
<pb:KR4j0074_WYG_083-5a>¶
　　秋霽(又一體/)¶
　　　胡浩然¶
　　　史逹祖¶
　　　吳文英¶
　　　周密¶
　　二郎神(又一體/)¶
　　　徐伸¶
　　　吳潛¶
<pb:KR4j0074_WYG_083-5b>¶
　　　趙以夫(二首/)¶
　　　吳文英¶
　　　樓采¶
　　　湯恢¶
　　尉遲杯(又一體/)¶
　　　周邦彦¶
　　　吳文英¶
　　　無名氏¶
<pb:KR4j0074_WYG_083-6a>¶
　　　　尹公逺¶
　　　前調(又一體/)¶
　　　　賀鑄¶
　　　西河(又一體/)¶
　　　　周邦彦¶
　　　　辛棄疾¶
　　　　楊澤民¶
　　　　吳文英¶
<pb:KR4j0074_WYG_083-6b>¶
　　　　陳允平¶
　　　　張炎¶
　¶
　¶
　¶
　¶
　¶
御選歴代詩餘巻八十三目錄¶
#+PROPERTY: JUAN 卷八十三
<pb:KR4j0074_WYG_083-7a>¶
　欽定四庫全書¶
御選歴代詩餘巻八十三(起一百四字/至一百五字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　拜星月慢¶
　　　(又一體雙調一百四字/或無慢字星或作新)¶
　　　拜星月慢　　　　　　　　　　周邦彦¶
　夜色催更清塵収露小市幽坊月暗竹檻燈牎識秋孃¶
<pb:KR4j0074_WYG_083-7b>¶
　庭院笑相遇似覺瓊林玉樹相倚㬉日明霞光爛水盼¶
　蘭情緫平生稀見　畫圖中舊識春風面誰知道自到¶
　瑶臺畔眷戀雨潤雲温苦金風吹散念荒寒寄宿無人¶
　館重門閉敗壁秋蟲歎怎奈何一縷相思隔溪山不斷¶
　　　前調　　　　　　　　　　　　周　密¶
　膩葉隂清孤花香冷迤邐芳洲春換薄酒孤吟悵相如¶
　遊倦想人在絮幕香簾凝望誤認幾許煙檣風幔芳草¶
　天涯負華堂雙燕　記簫聲淡月棃花院砑紅箋漫寫¶
<pb:KR4j0074_WYG_083-8a>¶
東風怨一夜落紅啼鴂喚河橋吟徧蕩歸心又過江南¶
岸清宵夢逺逐飛花亂幾千萬絲縷垂楊繫春愁不斷¶
　南浦¶
　　(又一體雙調/一百四字)¶
　　南浦　　　　　　　　　　　　周邦彦¶
淺帶一㠶風向晚來扁舟穩下南浦迢遞阻瀟湘蘅皋¶
迥斜檥蕙蘭汀渚危檣影裏斷雲㸃㸃遥天暮菡萏裏¶
風偷送清香時時微度　吾家舊有簪纓甚頓作天涯¶
<pb:KR4j0074_WYG_083-8b>¶
經歳羇旅羌管怎知情煙波上黄昏萬斛愁緒無言對¶
月晧彩千里人何處恨無鳯翼身只待而今飛將歸去¶
　安公子¶
　　(又一體雙調/一百四字)¶
　　安公子(送四弟/官無為)　　　　　　　　晁補之¶
柳老荷花盡夜來霜落平湖净征鴈横天鷗舞亂魚遊¶
清鏡又還是當年我向江南興移畫船深渚蒹葭映對¶
半篙碧水滿眼青山魂凝　一番傷華鬢放歌狂飲猶¶
<pb:KR4j0074_WYG_083-9a>¶
堪逞水驛孤㠶明夜事此懽重省夢回處池塘春草愁¶
難整宦情與歸思終朝競記他年相訪認取斜川三徑¶
　看花回¶
　　(又一體雙調/一百四字)¶
　　看花回　　　　　　　　　　　趙彦端¶
端有恨留春無計花飛何速檻外青青翠竹鎮髙節凌¶
雲清隂常足春寒風袂帶雨穿牎如利鏃催處處燕巧¶
鶯慵幾聲鈎輈叫雲朩　看波面垂楊蘸綠最好是風¶
<pb:KR4j0074_WYG_083-9b>¶
梳煙沐隂重薰簾未捲正泛乳新芽香飄清馥新詩惠¶
我開巻醒然欣再讀歎詞章過人華麗擲地勝如金玉¶
　綺寮怨¶
　　(雙調一/百四字)¶
　　綺寮怨　　　　　　　　　　　周邦彦¶
上馬人扶殘醉曉風吹未醒映水曲翠瓦朱檐垂楊裏¶
乍見津亭當時曽題敗壁蛛絲罩淡墨苔暈青念去來¶
嵗月如流徘徊乆歎息愁思盈　去去倦尋路程江陵¶
<pb:KR4j0074_WYG_083-10a>¶
舊事何曽再問楊瓊舊曲淒清斂愁黛與誰聽尊前故¶
人如在想念我最闗情何須渭城歌聲未盡處先淚零¶
　　前調　　　　　　　　　　　　趙　文¶
綘闕珠宫何處碧梧雙鳯唫為底事一落人間輕題破¶
隱韻天音當時㸃雲滴雨匆匆處誤墨沾素襟算人間¶
最苦多情爭知道天上情更深　世事似晴又隂羅襦¶
甲帳回頭一夢難尋虎嘯&KR3229;嶔䕶遺跡尚如今斜陽落¶
花流水吹紫宇澹成林霜空月眀天風響環珮飛翠禽¶
<pb:KR4j0074_WYG_083-10b>¶
　　前調　　　　　　　　　　　　王學文¶
忽忽東風又老冷雲吹晚隂疎簾下茶鼎孤煙斷橋外¶
梅豆千林江南庾郎憔悴睡未醒病酒愁怎禁倚䦨干¶
一扇凉風看平地落花如雪深　千曲囊中古琴平泉¶
金谷不堪舊事重尋當日登臨都化作夢銷沉元龍丘¶
墳無恙誰喚起共論心哀歌怨吟問何似啼鳥枝上音¶
　賞南枝¶
　　(雙調一/百四字)¶
<pb:KR4j0074_WYG_083-11a>¶
　　賞南枝　　　　　　　　　　　曽　鞏¶
暮冬天地閉正柔木凍折瑞雪飄飛對景見南嶺梅露¶
幾㸃清雅容姿丹染萼玉綴枝又豈是一陽有私大抵¶
化工獨許使占却先時　霜威莫苦禁持此花根性想¶
羣卉爭知貴用在和羮三春裏不管綠是紅非攀賞處¶
宜酒卮醉撚嗅幽香更竒倚䦨仗何人去囑羌管休吹¶
　綺羅香¶
　　(又一體雙調/一百四字)¶
<pb:KR4j0074_WYG_083-11b>¶
　　綺羅香(春雨/)　　　　　　　　　史逹祖¶
做冷欺花將煙困柳千里偷催春暮盡日㝠迷愁裏欲¶
飛還住驚粉重蝶宿西園喜泥潤燕歸南浦最妨他佳¶
約風流鈿車不到杜陵路　沈沈江上望極還被春潮¶
晚急難尋官渡隱約遥峯和淚謝娘眉嫵臨斷岸新緑¶
生時是落紅帶愁流處記當日門掩棃花翦燈深夜語¶
　　前調(秋雨/)　　　　　　　　　　陳允平¶
鴈宇蒼寒蛩疏翠冷又是淒凉時候小揭珠簾衣潤唾¶
<pb:KR4j0074_WYG_083-12a>¶
花羅縐洗曉露獨立衰荷遡歸燕尚棲殘栁想黄華羞¶
澀東籬斷無新句到重九　孤檠清夢易覺腸斷唐昌¶
舊曲聲迷宫漏滴入愁心秋似玉樓人痩煙檻外催落¶
梧桐帶西風亂捎鴛甃記畫簾燈影沉沉共栽春夜韭¶
　　前調(紅葉/二首)　　　　　　　　　　王沂孫¶
玉杵餘丹金刀剰綵重染吳江孤樹幾㸃朱鉛幾度怨¶
啼秋暮驚舊夢綠鬢輕彫訴新恨絳脣微注最堪憐同¶
拂新霜繡蓉一鏡晚妝妒　千林揺落漸少何事西風¶
<pb:KR4j0074_WYG_083-12b>¶
老色争妍如許二月殘花空誤小車山路重認取流水¶
荒溝怕猶有寄情芳語但淒凉秋苑斜陽冷枝留醉舞¶
　　前調　　　　　　　　　　　　王沂孫¶
夜滴研朱晨妝試酒寒樹偷分春艶賦冷吳江一片試¶
霜猶淺驚漢殿綘㸃初凝認隋苑綵枝重翦問仙丹鍊¶
熟何遲少年色換已秋晚　疎枝頻撼暮雨消得西風¶
幾度舞衣吹斷綠水荒溝終是賦情人逺空一似零落¶
桃花又等閒誤他劉阮且留取閒寫幽情石䦨三四片¶
<pb:KR4j0074_WYG_083-13a>¶
　　前調　　　　　　　　　　　　王沂孫¶
屋角疎星庭隂暗水猶記藏鴉新樹試折棃花行入小¶
䦨深處聽粉片簌簌飄堦有人在夜牎無語料如今門¶
掩孤燈畫屛塵滿斷腸句　佳期渾似流水還見梧桐¶
幾葉輕敲朱户一派秋聲應做兩邊愁緒江路逺歸鴈¶
無憑寫繡箋倩誰持去漫無聊猶掩芳尊醉聼秋夜雨¶
　　前調(紅葉/)　　　　　　　　　　張　炎¶
萬里飛霜千林落朩寒豔不招眷妒楓冷吳江獨客又¶
<pb:KR4j0074_WYG_083-13b>¶
吟愁句正船檥流水孤村似花繞斜陽歸路甚荒溝一¶
片淒凉載情不去載愁去　長安誰問倦旅羞見衰顏¶
借酒飄零如許漫倚新妝不入洛陽花譜為廻風起舞¶
尊前盡化作斷霞千縷記隂隂緑徧江南夜牎聽暗雨¶
　　前調(漁浦/有感)　　　　　　　　　　張　槃¶
浦月窺檐松泉潄枕屛裏吳山何處暗粉疎紅依舊為¶
誰勻注都貪了燕約鶯期更閒却栁煙花雨縱十分春¶
到郵亭賦懐應是斷腸句　青青原上薺麥還被東風¶
<pb:KR4j0074_WYG_083-14a>¶
無頼翻成離緒望極天西惟有隴雲江樹斜照帶一縷¶
新愁盡分付暮潮歸去歩閒堦待卜心期落花空細數¶
　　前調(雨中舟/次洹上)　　　　　　　　　張　翥¶
燕子梁深鞦韆院冷半濕垂楊煙縷怯試春衫長恨踏¶
青期阻梅子後餘潤留寒藕花外嫩凉銷暑漸驚他秋¶
老梧桐蕭蕭金井斷蛩暮　熏篝須待被暖催雪新詞¶
未穩重尋笙譜水閣雲牎縂是慣從經處曽信有客裏¶
闗河又怎禁夜深風雨一聲聲滴在疎篷做成情味苦¶
<pb:KR4j0074_WYG_083-14b>¶
　瀟湘逢故人慢¶
　　(又一體雙調/一百四字)¶
　　瀟湘逢故人慢(初夏/)　　　　　　王安禮¶
薰風微動方榴花弄色萱草成窩翠幃敞輕羅試氷簟¶
初展幾尺湘波疎檐廣厦稱瀟湘一枕南柯引多少夢¶
魂歸緒洞庭雨棹煙蓑　驚回處閒晝永更時時燕雛¶
鶯友相過正綠影婆娑况庭有幽花池有新荷青梅煮¶
酒幸随分贏取髙歌功名事到頭終在嵗華忍負清和¶
<pb:KR4j0074_WYG_083-15a>¶
　　前調(山莊/秋集)　　　　　　　　　　錢應金¶
深秋村落誇青菱香熟素芋甜和擘紫蟹蒸黄雀知巳¶
團聚笑語婆娑濃煙淡雪翦湘湖幾尺漁蓑縱消受白¶
蘋紅蓼生平未免情多　空懐古時悱惻十年來可償¶
文債詩魔歎世路蹉跎恐心費參熊眉費松螺風期闊¶
絶喜今夕重話雲窩寒潭月皎然見底問君不醉如何¶
　西湖月¶
　　(又一體雙調/一百四字)¶
<pb:KR4j0074_WYG_083-15b>¶
　　西湖月(探梅/)　　　　　　　　　黄子行¶
初弦月挂林梢又一度西園探梅消息粉牆朱户苔枝¶
露蕊淡勻輕飾玉兒應有恨為悵望東昏相記憶便解¶
珮飛入雲堦長伴此花傾國　還嗟痩損幽人記立馬¶
攀條倚䦨横笛少年風味拈花弄蕊愛香憐色揚州何¶
遜在試㸃染吟箋留醉墨漫贏得疎影寒牎夜深孤寂¶
　送入我門來¶
　　(又一體雙調一百四字調始胡浩然除夕一詞後/人復有少一字者次入前巻故以此為又一體也)¶
<pb:KR4j0074_WYG_083-16a>¶
　　送入我門來(除夕/)　　　　　　　胡浩然¶
荼壘安扉靈馗挂户神儺裂竹轟雷動念流光四序式¶
週回須知今嵗今宵盡似頓覺明年明日催向今夕是¶
處迎春送臘羅綺筵開　今古偏同此夜賢愚共添一¶
嵗貴賤仍偕互祝遐齡山海固難摧石崇富貴籛鏗夀¶
更潘岳儀容子建才仗東風盡力一齊吹送入此門來¶
　百宜嬌¶
　　(雙調一百四字與眉嫵/别名百宜嬌者不同)¶
<pb:KR4j0074_WYG_083-16b>¶
　　百宜嬌　　　　　　　　　　　吕渭老¶
隙月垂箆亂蛩催織秋晚嫩凉庭户燕拂簾旌鼠窺牎¶
網寂寂飛螢來去金鋪鎮掩漫記得花時南浦約重陽¶
茰糝菊英小樓遥夜歌舞　銀燭暗佳期細數簾幙漸¶
西風午牎秋雨葉底翻紅水面皺碧燈火裁縫砧杵登¶
髙望極正霧鎖官槐歸路定須將寶馬鈿車訪吹簫侣¶
　更漏子¶
　　(又一體雙調/一百四字)¶
<pb:KR4j0074_WYG_083-17a>¶
　　更漏子　　　　　　　　　　　杜安世¶
庭逺途程算萬山千水路入神京暖日春郊緑柳紅杏¶
香逕舞燕流鶯客館悄悄閒庭堪惹舊恨深有多少馳¶
驅驀嶺渉水枉廢身心　思想厚利髙名漫惹得憂煩¶
枉度浮生幸有青松白雲深洞清閒且樂昇平長是宦¶
游羈思别離淚滿襟望江鄉蹤跡舊游題書尚自分眀¶
　望南雲慢¶
　　(雙調一/百四字)¶
<pb:KR4j0074_WYG_083-17b>¶
　　望南雲慢　　　　　　　　　　沈公述¶
朩葉輕飛乍雨歇亭皋簾捲秋光䦨隈砌角綻拒霜幾¶
處䔒深淺紅芳應恨開時晚伴翠菊風前竝香曉來寒¶
露嫩臉低凝似帶啼妝　堪傷記得佳人當時怨别盈¶
腮淚粉行行而今最苦奈千里身心兩處淒凉感物成¶
消黯念舊歡空勞寸腸月斜殘漏夢斷孤幃一枕思量¶
　惜餘歡¶
　　(又一體雙調/一百四字)¶
<pb:KR4j0074_WYG_083-18a>¶
　　惜餘歡　　　　　　　　　　　黄庭堅¶
四時美景正年少賞心頻啟東閤芳酒載盈車喜朋侣¶
簪盍杯觶交飛勸酬互獻正酣飲醉主公陳榻坐來争¶
奈玉山未頽興尋巫峽　歌䦨旋燒綘蠟况漏轉銅壺¶
煙斷香鴨猶整醉中花借纎手重揷相將扶上金鞍騕¶
褭碾春焙願少延歡洽未須歸去重尋豔歌更留時霎¶
　西河¶
　　(河或作湖三/疊一百四字)¶
<pb:KR4j0074_WYG_083-18b>¶
　　西河　　　　　　　　　　　　周邦彦¶
長安道瀟灑西風時起塵埃車馬晚游行灞陵煙水亂¶
鴉棲鳥夕陽中參差霜樹相倚　到此際愁如葦冷落¶
闗河千里追思唐漢昔繁華斷碑殘記未央宫闕巳成¶
灰終南依舊濃翠　對此景無限愁思遶天涯秋蟾如¶
水轉使客情如醉想當時萬古雄名盡作徃來人淒凉¶
事¶
　花發沁園春¶
<pb:KR4j0074_WYG_083-19a>¶
　　(雙調一/百五字)¶
　　花發沁園春　　　　　　　　　王　詵¶
帝里春歸早先妝㸃皇家池館園林雛鶯未遷燕子乍¶
歸時節戲弄晴隂瓊樓朱閣恰正在柳曲花心翠袖艶¶
衣凭䦨干慣問絃管新音　此際相攜宴賞縱行樂隨¶
處芳樹遥岑桃腮杏臉嫩英萬葉千枝緑淺紅深輕風¶
煦日泛暗香長滿衣襟洞户醉歸訪笙歌晚來雲海沉¶
沉¶
<pb:KR4j0074_WYG_083-19b>¶
　　前調(又一體呈/史滄洲)　　　　　　　　劉圻父¶
換譜伊凉選歌燕趙一番樂事重起花新笑靨柳軟纎¶
腰濟楚衆芳圍裏年年佳會長是傍清明天氣正魏紫¶
衣染天香蜀妝紅破春睡　一簇猩羅鳯翠徧東園西¶
城㸃檢芳事鈴齋吏散晝館人稀幾闋管絃清脆人生¶
適意流轉共風光遊戲到遇景取次成歡怎教良夜休¶
醉¶
　解連環¶
<pb:KR4j0074_WYG_083-20a>¶
　　(雙調一百五字觧連環本莊子語國䇿秦/遺齊連環使解之以周邦彦詞遂以名調)¶
　　解連環　　　　　　　　　　　周邦彦¶
怨懷誰託嗟情人斷絶信音遼邈縱妙手能解連環似¶
風散雨収霧輕雲薄燕子樓空暗塵鎖一牀絃索想移¶
根換葉盡是舊時手種紅藥　汀洲漸生杜若料舟依¶
岸曲人在天角記得當日音書把閒語閒言待緫燒却¶
水驛春廻望寄我江南梅萼&KR0838;今生對花對酒為伊淚¶
落¶
<pb:KR4j0074_WYG_083-20b>¶
　涼州令¶
　　(又一體雙調/一百五字)¶
　　涼州令　　　　　　　　　　　歐陽修¶
翠樹芳條颭的的裙腰初染佳人攜手弄芳菲綠隂紅¶
影共展雙紋簟插花照影窺鸞鑑只恐芳容减不堪零¶
落春晚青苔雨後深紅點　一去門閒掩重來却尋朱¶
檻離離秋實弄輕霜嬌紅脈脈似見臙脂臉人非事徃¶
眉空斂誰把佳期賺芳心只願長依舊春風更放明年¶
<pb:KR4j0074_WYG_083-21a>¶
豔¶
　　前調(榴花次歐/陽永叔韻)　　　　　　　　張大烈¶
風動柔枝颭朶朶猩紅新染玉手摘來斜揷鬢翠鬟疑¶
燒赤耀臙脂簟來回顧影明金鑑驚惜嬌姿減那堪陣¶
陣飄颻妒花風鮮紅飛㸃　翡翠重門掩燕子哺雛畫¶
檻結來秀實綴芳條朱英丹綻如面微酡臉新子離離¶
胎内斂恐被多情賺怎得月令閏朱明留駐韶華觀麗¶
豔¶
<pb:KR4j0074_WYG_083-21b>¶
　合歡帶¶
　　(又一體雙調/一百五字)¶
　　合歡帶　　　　　　　　　　　柳　永¶
身材兒早是妖嬈算舉措實難描一箇肌膚渾似玉更¶
都來占了千嬌妍歌豔舞鶯慚巧舌柳妒纎腰自相逢¶
便覺韓娥價減飛燕聲銷　桃花零落溪水潺湲重尋¶
仙徑非遥莫道千金酬一笑便明珠萬斛須邀檀郎幸¶
有凌雲詞賦擲果丰標况當年便好相攜鳯樓深處吹¶
<pb:KR4j0074_WYG_083-22a>¶
簫¶
　　前調(又一/體)　　　　　　　　　　杜安世¶
樓臺高下玲瓏鬬芳樹綠隂濃芍藥孤栖香艷晚見櫻¶
桃萬顆初紅巢喧乳燕珠簾鏤曳滿户香風罩紗幃象¶
牀屏枕晝眠才似朦朧　起來無語更兼慵念分明徃¶
事成空被你厭厭牽繫我怪纎腰繡帶寛䯳春來早是¶
分飛兩處長恨西東到如今扇移明月簟鋪寒浪與誰¶
同¶
<pb:KR4j0074_WYG_083-22b>¶
　南浦¶
　　(又一體雙調/一百五字)¶
　　南浦　　　　　　　　　　　　程　垓¶
金鴨嬾熏香向晚來春酲一枕無緒濃緑漲瑶牎東風¶
外吹盡亂紅飛絮無言竚立斷腸惟有流鶯語碧雲欲¶
暮空惆悵韶華一時虛度　追思舊日心情記題葉西¶
樓吹花南浦老去覺懽疎傷春恨都付斷雲殘雨黄昏¶
院落問誰猶在凭闌處可堪杜宇空只解聲聲催他春¶
<pb:KR4j0074_WYG_083-23a>¶
去¶
　　前調　　　　　　　　　　　　史逹祖¶
玉樹曉飛香待倩他和愁㸃破妝鏡輕嫩一天春平白¶
地都䕶雨昏煙暝幽花露濕定應獨把䦨干凭謝屐未¶
蠟安排共文鴛重遊芳徑　年來夢雨揚州怕事隨歌¶
殘情趁雲冷嬌盼隔東風無人㑹鶯燕暗中心性深盟¶
縱約盡同晴雨全無定海棠夢在相思過西園秋千紅¶
影¶
<pb:KR4j0074_WYG_083-23b>¶
　　前調(又一/體)　　　　　　　　　　王沂孫¶
柳外碧連天漾翠紋漸平低蘸雲影應是雪初消巴山¶
路蛾眉乍窺清鏡緑痕無際幾畨飄蕩江南恨弄波素¶
韤至甚處空把落紅流盡　何時橘里蓴鄉泛一舸翻¶
然東風歸興孤夢遶滄浪蘋花岸漠漠雨昏煙暝連筒¶
接縷故溪深掩柴門静只愁雙燕銜春去拂破藍光千¶
頃¶
　　前調(春水/)　　　　　　　　　　王沂孫¶
<pb:KR4j0074_WYG_083-24a>¶
栁下碧粼粼認麴塵乍生色嫩如染清溜滿銀塘東風¶
細參差縠紋初徧别君南浦翠眉曽照波痕淺再來漲¶
綠迷舊處添却殘紅幾片　蒲萄過雨新痕正拍拍輕¶
鷗翩翩小燕簾影蘸樓隂芳流去應有淚珠千㸃滄浪¶
一舸斷魂重唱蘋花怨采香幽徑鴛鴦睡誰道湔裙人¶
逺¶
　　前調　　　　　　　　　　　　張　炎¶
波暖緑鱗鱗燕飛來好是蘇堤纔曉魚沒浪痕圓流紅¶
<pb:KR4j0074_WYG_083-24b>¶
去翻喚東風難埽荒橋斷浦柳隂撐出扁舟小回首池¶
塘青欲徧絶似夢中芳草　和雲流出空山甚年年淨¶
洗花香不了新緑乍生時孤村路猶憶那回曽到餘情¶
渺渺茂林觴咏如今悄前度劉郎歸去後溪上碧桃多¶
少¶
　　前調(檥舟/南浦)　　　　　　　　　　張　翥¶
花落楚江流過西山雨漲漁村無路雙槳載愁來蘋沙¶
外惟有盟鷗相覷春波碧草送君曽是傷情處依舊朝¶
<pb:KR4j0074_WYG_083-25a>¶
雲飛畫棟秋滿鶴汀鳬渚　斜陽三兩人家看青旗影¶
裏炊煙一縷素被夜深船凄凉聽還似西風湓浦征鴻¶
去盡夢回明月生烟樹如此山川無限恨都付一尊懐¶
古¶
　　前調　　　　　　　　　　　　陶宗儀¶
如此好溪山羡雲屏九疊波影涵素暖翠隔紅塵空明¶
裏著我扁舟容與髙歌鼓枻鷗邉常是尋盟去頭白江¶
南看不了何况幾畨風雨　畫圖依約天開蕩清暉另¶
<pb:KR4j0074_WYG_083-25b>¶
有越中真趣孤嘯拓篷牎幽情逺都在酒瓢茶具水葓¶
揺晚月明一笛潮生浦欲問漁郎無恙否回首武陵何¶
許¶
　泛清波摘徧¶
　　(又一體雙調/一百五字)¶
　　泛清波摘徧　　　　　　　　　晏幾道¶
催花雨小著柳風柔都似去年時候好露紅煙緑盡有¶
狂情鬬春早長安道秋千影裏絲管聲中誰放豔陽輕¶
<pb:KR4j0074_WYG_083-26a>¶
過了倦客登臨暗惜光隂恨多少　楚天渺歸思正如¶
亂雲短夢未成芳草空把吳霜鬢華自悲清曉帝城杳¶
雙鳯舊約漸虛孤鴻後期難到且趁朝花夜月翠尊頻¶
倒¶
　秋霽¶
　　(又一體雙調一百五字此調始於胡浩然因前有/少字者故列為又一體一名春霽一名平湖秋月)¶
　　秋霽　　　　　　　　　　　　胡浩然¶
虹影侵堦乍雨歇長空萬里凝碧孤鶩髙飛落霞相映¶
<pb:KR4j0074_WYG_083-26b>¶
逺狀水鄉秋色黯然望極動人無限愁如織又聽得雲¶
外數聲新鴈正嘹嚦　當此暗想畫閣輕抛杳然殊無¶
些箇消息漏聲稀銀屛冷落那堪殘月照牎白衣帶頓¶
寛猶阻隔算此情苦除非宋玉風流共懷傷感有誰知¶
得¶
　　前調　　　　　　　　　　　　史逹祖¶
江水蒼蒼望倦柳愁荷共感秋色廢閣先凉古簾空暮¶
鴈程最嫌風力故園信息愛渠入眼南山碧念上國誰¶
<pb:KR4j0074_WYG_083-27a>¶
是鱠鱸江漢未歸客　還又嵗晚痩骨臨風夜聞秋聲¶
吹動岑寂露蛩悲清燈冷屋繙書愁上鬢毛白年少俊¶
遊渾斷得但可憐處無奈冉冉驚魂採香南浦翦梅煙¶
驛¶
　　前調(賦雲麓水/園長橋)　　　　　　　　吳文英¶
一水盈盈漢影隔游塵淨洗寒綠秋沐平煙日回西照¶
乍驚飲虹天北綵蘭翠馥錦雲直下花成屋試縱目空¶
際醉來風露跨黄鵠　追想縹緲釣雪松江恍然煙蓑¶
<pb:KR4j0074_WYG_083-27b>¶
秋夢重續問何如臨池膾玉扁舟空檥洞庭宿也勝飲¶
湘然楚竹夜乆人悄玉妃喚月歸來挂笙聲裏水宫六¶
六¶
　　前調(秋日游/西湖)　　　　　　　　　周　密¶
重到西泠記芳園載酒畫舸横笛水曲芙蓉渚邊鷗鷺¶
依依似舊相識年華易失斷橋幾換垂楊色漫自惜愁¶
損庾郎雙鬢㸃華白　殘蛩露草怨蝶飛花轉眼西風¶
又成陳迹歎如今才踈量减尊前孤負醉吟筆欲寄逺¶
<pb:KR4j0074_WYG_083-28a>¶
情秋水隔舊遊空在憑髙望極斜陽亂山浮紫暮雲凝¶
碧¶
　二郎神¶
　　(又一體雙調一百/五字亦名十二郎)¶
　　二郎神　　　　　　　　　　　徐　伸¶
悶來彈鵲又攪碎一簾花影漫試著春衫還思纎手熏¶
徹金猊燼冷動是愁端如何向但怪得新來多病嗟舊¶
日沈腰而今潘鬢怎堪臨鏡　重省别時淚漬羅襟猶¶
<pb:KR4j0074_WYG_083-28b>¶
凝料為我厭厭日髙慵起長托春酲未醒鴈足不來馬¶
蹄難去門掩一庭芳景空竚立盡日䦨干倚徧晝長人¶
靜¶
　　前調　　　　　　　　　　　　吳　潛¶
小樓向晚正柳鎻一城煙雨記十里吳山繡簾朱户曽¶
學宫詞内舞浪逐東風無人管但脈脈嵗移年度嗟徃¶
事未塵新愁還織恁堪重訴　凝竚問春何事飛紅飄¶
絮縱度曲秦川舊家都去誰寄音書説與野草淒迷暮¶
<pb:KR4j0074_WYG_083-29a>¶
雲沉黯渾自替人無緒珠淚滴應把寸腸萬結夜帷深¶
處¶
　　前調(次陳惟/道韻)　　　　　　　　　趙以夫¶
野塘暗碧漸㸃㸃翠鈿明鏡想晝永珠簾人閒金屋時¶
倚妝臺照影睡起䦨干凝思處漫數盡歸鴉栖暝知月¶
下鶯黄雲邊蛾緑為誰重整　曽倩鴈傳鵲報心期罕¶
定奈柳絮浮雲桃花流水長是參差不並莫怨春歸莫¶
愁柘老蠶巳三眠將醒腸斷句枉費丹青漠漠水遥煙¶
<pb:KR4j0074_WYG_083-29b>¶
冥¶
　　前調　　　　　　　　　　　　趙以夫¶
一江綠淨算閲盡燕鴻來去便繫日䋲長修蟾斧妙教¶
駐韶華未許白白紅紅多少態問底事東皇無語但碧¶
草淡烟落花流水不堪回竚　晴雨陡寒乍熱清隂庭¶
户任詩巻抛荒棋枰休務寂寞風簾舞絮我酌君斟我¶
詞君唱誰似卿卿簫史&KR0838;酩酊斷送春歸恰好聽鳩呼¶
婦¶
<pb:KR4j0074_WYG_083-30a>¶
　　前調(吳江垂/虹橋亭)　　　　　　　　　吳文英¶
素天際水浪拍碎凍雲不凝記曉葉題霜秋燈吟雨曽¶
繫長橋過艇又是賔鴻重來後猛賦得歸期纔定嗟繡¶
鴨解言香鱸堪釣尚廬人境　幽興争如共載越娥妝¶
鏡念倦客依然貂裘茸帽重向松江照影酹酒蒼茫倚¶
歌平逺亭上玉虹腰冷迎醉面暮雪飛花幾㸃黛愁山¶
暝¶
　　前調　　　　　　　　　　　　樓　采¶
<pb:KR4j0074_WYG_083-30b>¶
露牀轉玉喚睡醒緑雲梳曉正倦立銀屏新寛衣帶生¶
怯輕寒料峭悶絶相思無人問但怨入牆隂啼鳥歎露¶
屋鎖春晴風喧晝柳輕梅小　人悄日長漫憶秋千嬉¶
笑悵燼冷鑪熏花深鶯靜簾箔微紅醉裊帶結留詩粉¶
痕銷帊情逺竊香年少凝恨極盡日憑髙目斷淡煙芳¶
草¶
　　前調(用徐幹/臣韻)　　　　　　　　　湯　恢¶
瑣牎睡起閒竚立海棠花影記翠楫銀塘紅牙金縷杯¶
<pb:KR4j0074_WYG_083-31a>¶
泛棃花凍冷燕子銜來相思字道玉痩不禁春病應蝶¶
粉半銷鴉雲斜墜暗塵侵鏡　還省香痕碧唾春衫都¶
凝悄一似荼䕷玉肌翠被消得東風喚醒青杏單衣楊¶
花小扇閒却晚春風景最苦是蝴蝶盈盈弄晚一簾風¶
靜¶
　尉遲杯¶
　　(又一體雙調/一百五字)¶
　　尉遲杯　　　　　　　　　　　周邦彦¶
<pb:KR4j0074_WYG_083-31b>¶
隋堤路漸日晚密靄生深樹隂隂淡月籠沙還宿河橋¶
深處無情畫舸都不管煙波隔前浦等行人醉擁重衾¶
載將離恨歸去　因思舊客京華長偎傍疎林小檻歡¶
聚冶葉倡條俱相識仍慣見珠歌翠舞如今向漁村水¶
驛夜如嵗焚香獨自語有何人念我無聊夢魂凝想鴛¶
侣¶
　　前調(賦楊公/小蓬萊)　　　　　　　　　吳文英¶
垂楊逕洞鑰啟時遣流鶯迎涓涓暗谷流紅應有緗桃¶
<pb:KR4j0074_WYG_083-32a>¶
千頃臨池笑靨春色滿銅華弄妝影記年時試酒湖隂¶
褪花曽采新杏　蛛牎繡網𤣥經纔石硯開匳雨潤雲¶
凝小小蓬萊香一掬愁不到朱嬌翠靚清尊伴人間永¶
日斷琴和棋聲竹露冷笑從前醉卧紅塵不知仙在人¶
境¶
　　前調　　　　　　　　　　　　無名氏¶
嵗云暮歎光隂冉冉能幾許江梅尚怯餘寒長安信音¶
猶阻東風無據凭䦨乆欲去還凝竚憶溪邊月底徘徊¶
<pb:KR4j0074_WYG_083-32b>¶
暗香疎影朱户　朝來凍解霜銷南枝上香英數㸃微¶
露把酒㸔花無言有淚還是那時情緒花依舊晨妝何¶
處漫贏得花前愁千縷儘髙樓畫角頻吹任教紛紛飛¶
素¶
　　前調(題盧古溪/響碧琴所)　　　　　　　　尹公逺¶
冰絃語在竹樹院落深深處當年野草閒花何許浮雲¶
飛絮征鴻至止縱汗漫遊人逺回顧遲瓊樓五色簾開¶
喚醒𤣥鶴飛舞　何事夢斷湖山尚九里松聲八月潮¶
<pb:KR4j0074_WYG_083-33a>¶
怒三十年餘臺池清淚不為花奴羯鼓想天上羣仙老¶
矣甚比似人間更愁苦倩畫䦨留住西風莫教吹入雲¶
去¶
　　前調(又一/體)　　　　　　　　　　賀　鑄¶
勝游地信東吳絶景饒佳麗平湖底見層嵐凉月下聞¶
清吹人如濃李泛衿袂香潤蘋風起喜凌波素韤逢迎¶
領略當歌深意　鄂君被雙鴛綺垂楊䕃夷猶畫舲相¶
檥寳瑟絃調明珠佩委回首碧雲千里歸鴻後芳音如¶
<pb:KR4j0074_WYG_083-33b>¶
寄念懐繫青鬢今無幾枉分將鏡裏華年付與樓前流¶
水¶
　西河¶
　　(又一體三疊/一百五字)¶
　　西河(金陵/懐古)　　　　　　　　　　周邦彦¶
佳麗地南朝盛事誰記山圍故國遶清江髻鬟對起怒¶
濤寂寞打孤城風檣遥度天際　斷崖樹猶倒倚莫愁¶
艇子曽繫空餘舊跡鬱蒼蒼霧沈半壘夜深月過女牆¶
<pb:KR4j0074_WYG_083-34a>¶
來傷心東望淮水　酒旂戲鼓甚處市想依稀王謝鄰¶
里燕子不知何世向尋常巷陌人家相對如説興亡斜¶
陽裏¶
　　前調(送錢仲耕/移守婺州)　　　　　　　　辛棄疾¶
西江水道是西江人淚無情却解送行人月明千里從¶
今日日倚髙樓傷心烟樹如薺　㑹君難别君易草草¶
不如人意十年著破繡衣茸種成桃李問君可是厭承¶
明東方鼓吹千騎　對梅花更消一醉看明年調鼎風¶
<pb:KR4j0074_WYG_083-34b>¶
味老大自憐憔悴過吾廬定有幽人相問嵗晚淵明歸¶
來未¶
　　前調(岳陽次周/羙成韻)　　　　　　　　楊澤民¶
形勝地岳陽事見圖記因山峭拔聳孤城畫樓湧起楚¶
吳巨澤坼東南驚濤浮動空際　半天樓閣翠倚玉人¶
鳯舸難繫空餘細草沒章華但存故壘二妃祠宇隔黄¶
陵精魂遥接雲水　蟹魚橘柚漸上市是當年屈宋鄉¶
里别有老仙髙世袖青蛇屢入都無人對惟有枯松城¶
<pb:KR4j0074_WYG_083-35a>¶
南裏¶
　　前調(登花/園)　　　　　　　　　　吳文英¶
春乍霽清漣畫舫融洩螺雲萬疊黯凝秋黛蛾照水漫¶
將西子比西湖溪邉人更多麗　步危徑攀艷蕊掬霞¶
到手紅碎青蛇細折小迴廊去天半咫畫䦨入暮起東¶
風棋聲吹下人世　海棠藉雨半繡地殘寒退初卸羅¶
綺除酒消春何計向沙頭更續斜陽一醉雙玉杯和流¶
花洗¶
<pb:KR4j0074_WYG_083-35b>¶
　　前調(金陵懐古次/周美成韻)　　　　　　　陳允平¶
形勝地西陵徃事重記溶溶王氣滿東南英雄間起鳯¶
遊何處古臺空長江縹緲無際　石頭城上試倚吳襟¶
楚帶如繫烏衣巷陌幾斜陽燕閒舊壘後庭玉樹委歌¶
塵淒涼遺恨流水　買花問酒錦繡市醉新亭芳草千¶
里夢醒覺非今世對三山半落青天數點白鷺飛來西¶
風裏¶
　　前調　　　　　　　　　　　　張　炎¶
<pb:KR4j0074_WYG_083-36a>¶
　花最盛西湖曽泛煙艇鬧紅深處小秦筝斷橋夜飲鴛¶
　鴦水宿不知寒如今翻被驚醒　那時事都倦省䦨干¶
　來此間凭是誰分得半機雲恍疑畫錦想當飛燕皺裙¶
　時舞盤微墮珠粉　軟波不翦素練浄碧盈盈移下秋¶
　影醉裏玉書難認且脫巾露髪飄然乗興一葉浮香天¶
　外冷¶
　¶
　¶
<pb:KR4j0074_WYG_083-36b>¶
　¶
　¶
　¶
　¶
　¶
　¶
　¶
御選歴代詩餘巻八十三¶

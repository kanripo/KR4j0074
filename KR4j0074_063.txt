# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.851647
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷六十三目録
<pb:KR4j0074_WYG_063-1a>¶
　欽定四庫全書¶
御選歴代詩餘巻六十三目録(九十/七字)¶
　　　迷神引¶
　　　　栁永(二首/)¶
　　　　朱雍¶
　　　帝臺春¶
　　　　劉基¶
　　　　葛一龍¶
<pb:KR4j0074_WYG_063-1b>¶
　　　水調歌頭(又一體/)¶
　　　　何夢桂¶
　　　聲聲慢(又一體/)¶
　　　　宋徽宗(二首/)¶
　　　　趙長卿(二首/)¶
　　　　李彌遜¶
　　　　辛棄疾¶
　　　　吳潛¶
<pb:KR4j0074_WYG_063-2a>¶
　　　吳文英(四首/)¶
　　　蔣捷¶
　　　周密(三首/)¶
　　　王沂孫(四首/)¶
　　　張炎(五首/)¶
　　　史可堂¶
　　　尹濟翁¶
　　　張翥¶
<pb:KR4j0074_WYG_063-2b>¶
　　前調(又一體/)¶
　　　賀鑄¶
　　　曹組¶
　　前調(又一體/)¶
　　　劉涇¶
　　　髙觀國¶
　　　李演¶
　　　陳郁¶
<pb:KR4j0074_WYG_063-3a>¶
　　　蔡松年¶
　　　張翥¶
　　前調(又一體/)¶
　　　李清照¶
　　醉蓬萊(又一體/)¶
　　　栁永¶
　　　黄庭堅¶
　　　葛勝仲¶
<pb:KR4j0074_WYG_063-3b>¶
　　　謝薖¶
　　　万俟雅言¶
　　　吕渭老¶
　　　陳瓘¶
　　　葉夢得¶
　　　趙長卿(二首/)¶
　　　楊无咎¶
　　　趙磻老¶
<pb:KR4j0074_WYG_063-4a>¶
　　　　趙彦端¶
　　　　劉圻父¶
　　　前調(又一體/)¶
　　　　蘇軾¶
　　　暗香¶
　　　　姜夔¶
　　　　趙以夫¶
　　　　吳文英¶
<pb:KR4j0074_WYG_063-4b>¶
　　　　陳允平¶
　　　　張炎(三首/)¶
　¶
　¶
　¶
　¶
　¶
御選歴代詩餘巻六十三目録¶
#+PROPERTY: JUAN 卷六十三
<pb:KR4j0074_WYG_063-5a>¶
　欽定四庫全書¶
御選歴代詩餘巻六十三(九十/七字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　迷神引¶
　　　(雙調九/十七字)¶
　　　迷神引　　　　　　　　　　　栁　永¶
　一葉扁舟輕帆捲暫泊楚江南㟁孤城早角引金笳怨¶
<pb:KR4j0074_WYG_063-5b>¶
　水茫茫平沙鴈旋驚散煙斂寒林簇畫屏展天際遥山¶
　小黛睂淺　舊賞輕抛到此成遊宦覺客程勞年光晚¶
　異鄉風物忍蕭索當愁眼帝城賒秦樓阻旅魂亂芳草¶
　連空闊殘照滿佳人無消息斷雲逺¶
　　　前調　　　　　　　　　　　　栁　永¶
　紅板橋頭秋光暮澹日映煙方煦寒溪蘸遶碧垂楊路¶
　重分飛攜纖手淚如雨波急隋堤逺片帆舉倐忽年華¶
　改尚期阻　暗覺春殘漸漸飄花絮好夕良天長辜負¶
<pb:KR4j0074_WYG_063-6a>¶
洞房閒掩小屏空無心處指歸雲仙鄉杳在何處遥夜¶
香衾暖算難與知他深深約記得否¶
　　前調(梅/)　　　　　　　　　　　朱　雍¶
白玉樓髙雲光繞望極新蟾同照前邨暮雪霽梅林道¶
澗風平波聲渺喜登眺疎影寒枝裊歎春早臨水凝清¶
淺靚妝巧　瘦體傷離向此縈懐抱覺璧華輕冰痕小¶
倦聽寒管轉嗚咽令人老素光回長亭静無塵到煙鏁¶
横塘暖香徑悄飛英難拘束任春曉¶
<pb:KR4j0074_WYG_063-6b>¶
　帝臺春¶
　　(雙調九十七字堯山堂外紀載後/唐李璟賦春恨帝臺春調名始此)¶
　　帝臺春　　　　　　　　　　　劉　基¶
凉雨新沐秋花徧牆角門對逺山山帯斜陽葱蘢相屬¶
明月今宵已自滿又爭奈素蛾幽獨向天涯望月興懐¶
愁多如簇　年嵗促歡去速意易足事難續鏡掩嬾重¶
開縱春風也不解染黄成緑隴首孤雲去無際草上露¶
華白如玉且深下紅簾倒金尊&KR0812;醁¶
<pb:KR4j0074_WYG_063-7a>¶
　　前調　　　　　　　　　　　　葛一龍¶
秋氣漸慄秋聲砭人骨憔悴綺年添却無端風騷倩逸¶
怕送扁舟還浦去不曾問紫尊芽茁又誰知爾尚遲留¶
我先行役　歌鐘急吟褏濕雲樹鬱暮帆出正疋練澄¶
江月來時也領略一天蕭瑟故苑池塘撇下了露冷芙¶
蓉暗垂泣莫笑我疎狂把别離輕忽¶
　水調歌頭¶
　　(又一體䨇調/九十七字)¶
<pb:KR4j0074_WYG_063-7b>¶
　　水調歌頭　　　　　　　　　　何夢桂¶
倚䦨干立盡看東風吹度栁緜飛怕杜鵑啼殺江南鴈¶
杳游子何之夢斷揚州芍藥落盡簇紅絲歌吹今何在¶
一曲霑衣　往事不堪重省記栁邊深巷花外幽墀把¶
菱花獨照脂粉總慵施悵春歸留春未住奈春歸不管¶
玉顔衰傷心事都將分付榆砌苔磯¶
　聲聲慢¶
　　(又一體雙調/九十七字)¶
<pb:KR4j0074_WYG_063-8a>¶
　　聲聲慢　　　　　　　　　　　宋徽宗¶
宮梅粉澹㟁栁金勻皇州乍慶春回鳯闕端門鼇山綵¶
締蓬萊沉沉洞天向晚寳輿還花滿鈞臺輕煙裏算誰¶
將金蓮陸地齊開　是處笙歌鼎沸雕鞍趁金輪隱隠¶
輕雷萬家羅幕千歩錦繡相挨銀蟾夜色如畫共乘歡¶
怎忍歸來疎鐘斷聽行歌猶在禁街¶
　　前調　　　　　　　　　　　　宋徽宗¶
欺寒衝暖占早爭先江梅又報南枝暗香浮動偏宜映¶
<pb:KR4j0074_WYG_063-8b>¶
月臨池天然素肌瑩骨笑等閒桃李芳菲勞夢想似玉¶
人羞嬾㺯粉妝遲　常恐行歌聲斷猶堪恨無情塞管¶
輕吹寄逺叮嚀相贈隴首雲飛前邨夜來雪裏殢東君¶
須索饒伊爛漫也算百花猶自未知¶
　　前調(草/)　　　　　　　　　　　趙長卿¶
濃芳滿地秀色連天和煙帶雨萋萋幾許芳心還解報¶
得春暉當時謝郎夢裏似慇懃傳與新詩却爲甚動長¶
門怨感南浦傷離　追想天涯行客應解擁車輪步步¶
<pb:KR4j0074_WYG_063-9a>¶
相隨惆悵如絲正是欲斷腸時憑髙望中不見路悠悠¶
南北東西春去也怨王孫猶自未歸¶
　　前調(桞/)　　　　　　　　　　　趙長卿¶
金垂煙重雪颺風輕東風慣得嬌柔秀色依依偏應緑¶
水朱樓腰肢先來太痩更睂尖惹得閒愁牽情處是張¶
郎年少一種風流　別後長堤目斷空記得當時馬上¶
牆頭細雨輕煙何處夕繫扁舟丁寜再須折贈勸狂風¶
休挽長條春未老到成隂終待共遊¶
<pb:KR4j0074_WYG_063-9b>¶
　　前調(木樨/)　　　　　　　　　　李彌遜¶
龍涎燒就沈水熏成分明亂屑瓊瑰一朶才開人家十¶
里先知此花大即不大有許多瀟灑清奇較量盡謂勝¶
如茉莉趁得荼䕷　更被秋光掇送微放些月照著陣¶
風吹惱殺多情猛判沉醉酬伊朝朝暮暮守定儘忙時¶
也不相離睡夢裏膽瓶兒枕畔數枝¶
　　前調(旅次登/樓作)　　　　　　　　　辛棄疾¶
征埃成陣行客相逢都道幻出層樓指㸃檐牙髙處浪¶
<pb:KR4j0074_WYG_063-10a>¶
湧雲浮今年太平萬里罷長淮千騎臨秋凭欄望有東¶
南佳氣西北神州　千古懐嵩人去還笑我身在楚尾¶
吳頭看取弓刀陌上車馬如流從今賞心樂事剩安排¶
酒令詩籌華胥夢願年年人似舊游¶
　　前調(和吳夢/窓賦梅)　　　　　　　　　吳　潛¶
挨晴拶暖載酒呼朋夷猶東圃西園緑萼枝頭兩三初¶
破輕寒平生自甘寂寞占冷妝不爲人妍林逋去問影¶
疎香暗誰賦其間　空想故山奇事正煙横嶺曲月浸¶
<pb:KR4j0074_WYG_063-10b>¶
溪灣杏錯桃訛那時青子都圓惟曉夢窓知處對翠禽¶
依約神仙休引角怕征人淚落塞邊¶
　　前調(和沈時齊八/日登髙韻)　　　　　　　吳文英¶
憑髙入夢揺落闗情寒香吹盡空巖墜葉消紅欲題秋¶
信難緘重陽正隔殘照趁西風不響雲尖乘半暝看殘¶
山灌翠剩水開匳　暗省長安年少幾傳杯弔甫把菊¶
招潛身老江湖心隨飛鴈天南烏紗倩誰重整映風林¶
鈎玉纖纖漏聲起亂星河影入畫簷¶
<pb:KR4j0074_WYG_063-11a>¶
　　前調(梅蘭瑞/香水仙)　　　　　　　　　吳文英¶
雲深山塢煙冷江皋人生未易相逢一笑燈前釵行兩¶
兩春容清芳夜爭真態引香生撩亂東風探花手與安¶
排金屋懊惱司空　憔悴欹翹委佩恨玉奴消痩飛趁¶
輕鴻試問知心尊前誰最情濃連呼紫雲伴醉小丁香¶
纔吐微紅還觧語待攜歸行雨夢中¶
　　前調(宏菴席上姬/親剥桐子)　　　　　　　吳文英¶
寒簫驚墜香豆初收銀牀一夜露深亂冩明珠金盤來¶
<pb:KR4j0074_WYG_063-11b>¶
薦清斟緑窓細剥檀皺料水晶微損春簮風韻處惹手¶
香酥潤櫻口脂侵　重省追凉前事正風吟莎井月碎¶
苔隂顆顆相思無情漫攪秋心銀臺翦花杯散夢阿嬌¶
金屋沉沉甚時見露拾香釵燕墜金¶
　　前調(䦌重九/飲郭園)　　　　　　　　　吳文英¶
檀欒金碧婀娜蓬萊游雲不蘸芳洲露菊霜蓮十分㸃¶
綴殘秋新彎畫睂未穏似含羞低度牆頭愁送逺駐西¶
臺車馬共惜臨流　知道池亭多宴掩庭花長是驚落¶
<pb:KR4j0074_WYG_063-12a>¶
秦謳膩粉䦨干猶聞凭袖香留輸他翠漣拍甃瞰新妝¶
終日凝眸簾半捲帶黄花人在小樓¶
　　前調(秋聲/)　　　　　　　　　　蔣　捷¶
黄花深巷紅葉低窓凄凉一片秋聲豆雨聲來中間夾¶
帶風聲疎疎二十五㸃麗譙門不鎖更聲故人逺問誰¶
揺玉珮簷厎鈴聲　彩角聲吹月墜漸連營馬動四起¶
笳聲閃爍鄰燈燈前尚有砧聲知他訴愁到曉碎噥噥¶
多少蛩聲訴未了把一半分與鴈聲¶
<pb:KR4j0074_WYG_063-12b>¶
　　前調(桂菊/秋荷)　　　　　　　　　　周　密¶
妝額黄輕舞衣紅淺西風又到人間小雨新霜萍池蘚¶
徑生寒輸他漢宫姊妹粲星鈿露佩珊珊凉意早正金¶
盤露潔翠蓋香殘　三十六宫秋色好扶疎仙影伴月¶
長閒寳絡風流何如細蕊堪餐幽香未應便減傲清霜¶
正自宜看吟思逺負東籬還賦小山¶
　　前調　　　　　　　　　　　　周　密¶
橙香小院桂冷閒庭西風鴈影涵秋鳯撥龍槽新聲小¶
<pb:KR4j0074_WYG_063-13a>¶
按梁州鶯吭夜深轉巧礙凉雲應爲歌留慵顧曲歎周¶
郎老去鬢改花羞　何事登臨感慨倩金蕉一洗千古¶
清愁屢舞髙歌作成陶謝風流人生最難一笑&KR0838;尊前¶
醉倒方休待醉也帶黄花須插滿頭¶
　　前調(栁絮/)　　　　　　　　　　周　密¶
燕泥沾粉魚浪吹香芳堤十里新晴靜惹游絲花邊裊¶
裊扶春多憐此時漂泊記章臺曾挽青青堪愛處是撲¶
簾嬌軟隨馬輕盈　長是河橋三月做一番晴雪惱亂¶
<pb:KR4j0074_WYG_063-13b>¶
詩魂帶雨沾衣羅襟㸃㸃離㾗休綴潘郎鬢影怕緑窗¶
年少人驚捲春去翦東風千縷碎雲¶
　　前調　　　　　　　　　　　　王沂孫¶
髙寒户牖虚白尊罍千人盡入孤光玉影如空天葩暗¶
落清香平生此興不淺記當年獨據胡牀怎知道是嵗¶
華換却處處堪傷　已是南樓曲斷縱疎光淡月也只¶
凄凉冷雨斜風何况獨掩西窓天涯故人縱老漫相思¶
永夜相望斷夢逺趁秋聲一片渡江¶
<pb:KR4j0074_WYG_063-14a>¶
　　前調　　　　　　　　　　　　王沂孫¶
迎門髙髻倚扇清吭娉婷未數西洲淺拂朱鉛春風二¶
月梢頭相逢靚妝俊語有舊家京洛風流斷膓句試重¶
拈綵筆與賦閒愁　猶記凌波斷去問明璫羅韤却爲¶
誰留枉夢相思幾回南浦行舟莫辭玉尊起舞怕重來¶
燕子空樓漫惆悵抱琵琶閒過此秋¶
　　前調(催雪/)　　　　　　　　　　王沂孫¶
風聲慫惥雲意商量連朝滕六遲疑茸帽貂裘兔園準¶
<pb:KR4j0074_WYG_063-14b>¶
擬吟詩紅爐旋添獸炭辦金船羔酒溶脂問翦水恁工¶
夫猶未還待何時　休被梅花爭白好誇竒鬭巧早徧¶
瓊枝綵索金鈴佳人等塑獅兒怕寒繡帷慵起夢棃雲¶
説與春知莫誤了約王猷船過剡溪¶
　　前調　　　　　　　　　　　　王沂孫¶
啼螿門靜落葉堦深秋聲又入吾廬一枕新凉西窓晚¶
雨疎疎舊香舊色換却但滿川殘栁荒蒲茂陵逺任嵗¶
華荏苒老盡相如　昨夜西風初起想蓴邊呼櫂橘後¶
<pb:KR4j0074_WYG_063-15a>¶
思書短景凄然殘歌空扣銅壺當時送行共約鴈歸時¶
人賦歸與鴈歸也問人歸如鴈也無¶
　　前調　　　　　　　　　　　　張　炎¶
平沙籠曉野水驚寒遥岑寸碧煙空萬里冰霜一夜換¶
却西風晴梢漸無墜葉撼秋聲却是梧桐情正逺奈吟¶
湘賦楚近日偏慵　客裏依然清事愛窓深帳暖戲揀¶
香筒片霎歸程無奈夢與心同空敎故林怨寉掩閒門¶
明月山中春又小甚梅花猶自未逢¶
<pb:KR4j0074_WYG_063-15b>¶
　　前調　　　　　　　　　　　　張　炎¶
穿花省路傍竹尋鄰如何故隠都荒問取堤邊因甚減¶
却垂楊消磨縱然未盡滿煙波添了斜陽空歎息又翻¶
成無限杜老凄凉　一舸清風何處把秦山晉水分貯¶
詩囊髪已飄蕭休問歲晚空江松陵試招舊隠怕白鷗¶
猶識清狂漸遡逺望并州却是故鄉¶
　　前調(西湖/)　　　　　　　　　　張　炎¶
晴光轉栁曉氣分嵐何人野渡横舟斷栁枯蟾凉意正¶
<pb:KR4j0074_WYG_063-16a>¶
滿西州匆匆載花載酒便無情也自風流芳晝短奈不¶
堪秋夜秉燭來遊　誰識山中朝暮向白雲一笑今古¶
無愁散髮吟商此興萬里悠悠清狂未應似我倚髙寒¶
隔水呼鷗須待月許多清都付與秋¶
　　前調　　　　　　　　　　　　張　炎¶
因風整帽借栁維舟休登故苑荒臺去嵗何年遊處半¶
入蒼苔白鷗舊盟未冷但寒沙空與愁堆漫歎息問西¶
風灑淚不忍徘徊　眼厎江山如在把冰絃彈斷苦憶¶
<pb:KR4j0074_WYG_063-16b>¶
顔回一㸃歸心分付布韤青鞵相尋巳期到老那知人¶
如此情懐悵望乆海棠開依舊燕來¶
　　前調(寄友/)　　　　　　　　　　張　炎¶
百花洲畔十里湖邊沙鷗未許盟寒舊隠琴書猶記渭¶
水長安蒼雲數千萬疊却依然一笑人間似夢裏對青¶
尊白髪秉燭更䦨　渺渺煙波無際喚扁舟欲去且與¶
憑䦨此別何如能消幾度陽闗江南又聽夜雨怕梅花¶
零落孤山歸最好甚閒人猶自未閒¶
<pb:KR4j0074_WYG_063-17a>¶
　　前調　　　　　　　　　　　　史可堂¶
羞朱妒粉染霧裁雲澹然蒼佩仙裳半額風妝莫道梳¶
洗家常碧羅亂縈小帶翠虯寒一架春香清思苦倚晴¶
嬌無力如侍韓郎　密幄籠芳吟夜任露沾輕袖月轉¶
空梁弱骨柔姿偏解勾引詩狂遺鈿碎金滿地恨無情¶
風送韶光閒晝永看青青垂幔過牆¶
　　前調(禁釀/)　　　　　　　　　　尹濟翁¶
雕鞍芳徑翠管長亭春酲不負年華幾丈閒愁寄風吹¶
<pb:KR4j0074_WYG_063-17b>¶
落天涯深深小簾朱户是何人重整香車愁未醒記竹¶
西歌吹栁下人家　睂鎖何曾舒展看行人都是醉眼¶
横斜寄語髙陽從今休喚流霞殘春又能幾許但相從¶
評水觀茶清夢逺怕東風猶在杏花¶
　　前調(揚州箏工以虞/學士詞求賦)　　　　　　張　翥¶
金鑾學士天上歸來蘭舟小駐蕪城供奉新詞幾度慣¶
賦鳴箏相逢沈郎絶藝爲尊前細寫餘情問何似似秦¶
闗鴈度楚樹蟬鳴　我亦從來多感但登山臨水慷慨¶
<pb:KR4j0074_WYG_063-18a>¶
愁生一曲哀彈只遣髯變魂驚行期買花載酒趁秋髙¶
月朗風清須盡醉聽江頭腸斷數聲¶
　　前調(又一/體)　　　　　　　　　　賀　鑄¶
園林幕翠燕寢凝香華池繚繞飛廊坐按吳娃清麗楚¶
調圓長歌䦨横流羙眄乍疑生綺席輝光文園屬意玉¶
觴交勸寳瑟髙張　南薫難消幽恨金徽上殷勤彩鳯¶
求凰便訴巻收行雨不戀髙唐東山勝遊在眼待紉蘭¶
擷菊相將雙棲安穏五雲溪是故鄉¶
<pb:KR4j0074_WYG_063-18b>¶
　　前調　　　　　　　　　　　　曹　組¶
重檐飛峻麗綵横空繁華壯觀都城雲母屏開八面人¶
在青冥憑欄瑞煙深處望皇居遥識蓬瀛回環閣道五¶
花相鬬壓盡旗亭　歌酒長春不夜金翠照羅綺笑語¶
盈盈陸海人山輻輳萬國歡聲登臨四時總好况花朝¶
月白風清豐年樂歲熙熙且醉太平¶
　　前調(又一/體)　　　　　　　　　　劉　涇¶
梅黄金重雨細絲輕園林煙霧如織殿閣風微簾外燕¶
<pb:KR4j0074_WYG_063-19a>¶
喧鶯寂池塘綵鴛戲水露荷翻千㸃珠滴閒晝永稱瀟¶
湘竿叟爛柯仙客　日午槐隂低轉茶甌罷清風頓生¶
雙腋碾玉盤深朱李靜沉寒碧朋儕閒歌白雪卸紗巾¶
尊俎狼籍有晧月照黄昏眠又未得¶
　　前調　　　　　　　　　　　　髙觀國¶
壺天不夜寳炬生香光風蕩揺金碧月灩氷痕花外峭¶
寒無力歌傳翠簾盡捲誤驚回瑶臺仙跡禁漏促&KR0838;千¶
金一刻未酬佳夕　捲地香塵不斷最得意輸他五陵¶
<pb:KR4j0074_WYG_063-19b>¶
狂客楚栁吳梅無限眼邊春色鮫綃暗中寄與待重尋¶
行雲消息乍醉醒怕南樓吹斷曉笛¶
　　前調(問梅/孤山)　　　　　　　　　　李　演¶
輕韀繡谷柔屐煙堤六年遺賞新續小舫重來惟有寒¶
沙鷗熟徘徊舊情易冷但溶溶翠波如縠愁望逺甚雲¶
銷月老暮山自緑　顰笑人生悲樂且聽我尊前漁歌¶
樵曲舊閣塵封長得樹隂如屋凄凉五橋歸路載寒秀¶
一枝疎玉翠袖薄晚無言空倚脩竹¶
<pb:KR4j0074_WYG_063-20a>¶
　　前調(賞芙蓉/朩犀)　　　　　　　　　陳　郁¶
澄空初霽暑退銀塘冰壺鴈程寂寞天闕清芬何事早¶
飄巖壑花神更裁麗質漲江波一匳梳掠凉影裏算素¶
娥仙隊似曾相約　閒把雨花商略開時候羞趁觀桃¶
階藥綠幙黄簾好頓膽瓶兒著年年粟金萬斛拒嚴霜¶
錦絲圍幄秋富貴又何妨與民同樂¶
　　前調　　　　　　　　　　　　蔡松年¶
青蕪平野小雨千峰還成暮徑寒色裁翦雲窓憶得伴¶
<pb:KR4j0074_WYG_063-20b>¶
人良夕遥憐幾重睂黛恨相逢少於行役棃花淚正宫¶
衣春痩曉紅無力　應怪浮雲夫壻不解趁新醅醉眼¶
凉月怨入闗河西去又傳音息誰知倦遊心事向來辛¶
苦思泉石人未老約閭峰多占秀碧¶
　　前調(九日賞菊值/海棠盛開)　　　　　　　張　翥¶
西風墜緑喚起春嬌嫣然困倚脩竹落帽人來花豔乍¶
驚郎目相思尚帶舊恨甚凄凉未忺妝束吟鬢厎俾寒¶
香一朶並簮黄菊　却待金盤華屋園林靜多情怎禁¶
<pb:KR4j0074_WYG_063-21a>¶
幽獨蛺蝶應愁明日落紅難觸那堪鴈霜漸重怕黄昏¶
欲睡未足翠袖冷且莫辭花下秉燭¶
　　前調(又一/體)　　　　　　　　(宋媛/)李清照¶
尋尋覔覔冷冷清清悽悽慘慘戚戚乍暖還寒時候最¶
難將息三杯兩盞澹酒怎敵他晚來風急鴈過也正傷¶
心却是舊時相識　滿地黄花堆積憔悴損如今有誰¶
堪摘守著窓兒獨自怎生得黒梧桐更兼細雨到黄昏¶
㸃㸃滴滴這次第怎一箇愁字了得¶
<pb:KR4j0074_WYG_063-21b>¶
　醉蓬萊¶
　　(又一體雙調/九十七字)¶
　　醉蓬萊(慶老人/星現)　　　　　　　　栁　永¶
漸亭皋葉下隴首雲飛素秋新霽華闕中天鎖葱葱佳¶
氣嫩菊黄深拒霜紅淺近寳階香砌玉宇無塵金莖有¶
露碧天如水　正值昇平萬幾多暇夜色澄鮮漏聲迢¶
遞南極星中有老人呈瑞此際宸遊鳯輦何處度管弦¶
清脆太液波翻披香簾捲月明風細¶
<pb:KR4j0074_WYG_063-22a>¶
　　前調　　　　　　　　　　　　黄庭堅¶
對朝雲靉靆暮雨霏微翠峰相倚巫峽髙唐鎖楚宮佳¶
麗畫㦸移春靚妝迎馬向一川都㑹萬里投荒一身弔¶
影成何歡意　盡道黔南去天尺五望極神州萬重煙¶
水尊酒公堂有中朝佳士茘頰紅深麝臍香滿醉舞裀¶
歌袂杜宇催人聲聲到晚不如歸是¶
　　前調(天寜/節作)　　　　　　　　　　葛勝仲¶
望葱葱佳氣虹渚祥開斗樞光繞析朩天津正靈暉騰¶
<pb:KR4j0074_WYG_063-22b>¶
照鷺綴分班象胥交貢奉御觴清曉玉殿寒輕金徒漏¶
永瑞爐煙裊　萬㝢均歡示慈頒燕夀祝南山慶均鳬¶
藻縹緲紅雲望九重天表舞獸鏘洋抃鼇欣戴度管弦¶
聲杳歴草常新蟠桃永秀與天難老¶
　　前調(中秋懐/無逸兄)　　　　　　　　　謝　薖¶
望晴峰染黛暮靄澄空碧天無漢圓鏡髙飛又一年秋¶
半晧色誰同歸心暗折聽唳雲孤鴈問月停杯錦袍何¶
處一尊無伴　好在南鄰詩盟酒社刻燭爭成引觴愁¶
<pb:KR4j0074_WYG_063-23a>¶
緩今夕樓中繼阿連清翫飲劇狂歌歌終起舞醉冷光¶
零亂樂事難窮疎星易曉又成浩歎¶
　　前調　　　　　　　　　　　万俟雅言¶
正波翻銀漢漏滴銅壺上元佳致絳燭銀燈若繁星連¶
綴明月逐人暗塵隨馬盡五陵豪貴鬢惹烏雲帬拖湘¶
水誰家姝麗　金闕南邊綵山北靣接地綺羅沸天歌¶
吹六曲屏開擁三千珠翠帝樂庭深鳯爐煙噴望舜顔¶
瞻禮太平無事君臣宴樂黎民歡醉¶
<pb:KR4j0074_WYG_063-23b>¶
　　前調　　　　　　　　　　　　吕渭老¶
任落梅鋪綴鴈齒斜橋裙腰芳草閒伴遊絲過曉園庭¶
沼厮近清明雨晴風軟稱少年尋討碧縷牆頭紅雲水¶
面栁堤花島　誰信而今怕愁憎酒對著花枝自疎歌¶
笑鶯語丁寜問甚時重到夢筆題詩帊綾封淚向鳯簫¶
人道處處傷心年年逺念惜春人老¶
　　前調　　　　　　　　　　　　陳　瓘¶
問東州何處境勝人幽兩俱難得狼山相望有髙堂千¶
<pb:KR4j0074_WYG_063-24a>¶
尺妙曲轟空綵雲翻袖奏壺天長日笑我飄然蓬窓竹¶
户只延山色　擬掉觥船徑衝花浪直造琱筵共醺仙¶
液仍乞蟠桃向廬山親植未舉江帆早逢淮鴈問故人¶
蹤跡逺老池邊陶翁琴裏此情何極¶
　　前調　　　　　　　　　　　　葉夢得¶
問東風何事斷送殘紅便&KR0838;歸去牢落征途笑行人羈¶
旅一曲陽關斷雲殘靄做渭城朝雨欲寄離愁綠隂千¶
囀黄鸝空語　遥想湖邊浪揺空翠絃管風髙亂花飛¶
<pb:KR4j0074_WYG_063-24b>¶
絮曲水流觴有山翁行處翠袖朱欄故人應也弄畫船¶
煙浦㑹寫相思尊前爲我重翻新句¶
　　前調(新荔/枝)　　　　　　　　　　趙長卿¶
正火山槐夏黛葉緗枝茘子新摘千里馳驅薦仙源佳¶
席浪比龍睛未輸崕蜜燦爛然紅滴滿貯雕盤纖纖素¶
手丹苞新擘　棃栗麤疎帶酸橘柚凡品多般總羞標¶
格何似濃香洗煩襟仙液爲愛真妃再三珍重價傾城¶
傾國玉骨冰肌風流藴藉直宜消得¶
<pb:KR4j0074_WYG_063-25a>¶
　　前調(郡圃/芍藥)　　　　　　　　　　趙長卿¶
是三春已暮浪蕊雕殘牡丹零落獨殿清和有佳名芍¶
藥淺淺芳叢繡幢鼎鼎更豔香綽約渾似揚州畫樓捲¶
起翠簾紅幕　倚檻輕盈萬嬌千媚故整霞裾笑花寂¶
寞太守風流擁笙歌圍著坐上詩人二千里外念此身¶
飄泊客眼看花歸心對酒翻成蕭索¶
　　前調(茶/)　　　　　　　　　　　楊无咎¶
見禾山凝秀禾水澄清地靈境勝天與珍竒産凌霄峰¶
<pb:KR4j0074_WYG_063-25b>¶
頂嫩葉森槍輕塵飛雪冠中州雙井絶品家藏武陵有¶
客清竒相稱　坐列羣賢手呈三昧雲逐甌圓乳隨湯¶
迸珍重殷勤念文園多病毛孔生香舌根回味助苦吟¶
幽興兩腋風生從敎飛到蓬萊仙境¶
　　前調(夀葉/樞密)　　　　　　　　　　趙磻老¶
聽都人歌詠便起金甌再登元老山色溪聲與春風齊¶
到補衮工夫望梅心緒見丹青重好鵲喜晴空燈迎誕¶
夕槐堂歡笑　正是元宵滿天和氣璧月流光雪消寒¶
<pb:KR4j0074_WYG_063-26a>¶
峭今夜今年表千秋同照萬象森羅一匳清瑩影山河¶
多少玉燭調新彩睂常喜寰瀛春曉¶
　　前調(梅/)　　　　　　　　　　　趙彦端¶
向蓬萊雲渺姑射山深有春長好香滿枝南笑人間驚¶
早試問寒柯鏤冰裁玉費化工多少東閣詩成西湖夢¶
覺幾番清曉　好是羅幃麝温屏暖却恨煙邨雨愁風¶
惱一一清芬爲東君傾倒待得明年翠隂青子䕃鳯凰¶
池沼更把陽和從頭付與繁花芳草¶
<pb:KR4j0074_WYG_063-26b>¶
　　前調(郡城/芍藥)　　　　　　　　　　劉圻父¶
訪鶯花陳迹姚魏遺風緑隂成幄尚有餘香付寳階紅¶
藥淮海維揚物華天産未覺輸京洛時出新妝施朱傅¶
粉依然相若　束素腰纖捻紅脣小障袖嬌羞倚䦨柔¶
弱玉佩瓊琚勸王孫行樂况是韶華爲伊挽駐未放離¶
情薄顧盼堦前留連醉裏莫敎零落¶
　　前調(又一體/重九)　　　　　　　　　蘇　軾¶
笑勞生一夢羈旅三年又還重九華髪蕭蕭對荒園搔¶
<pb:KR4j0074_WYG_063-27a>¶
首賴有多情好飲無事似古人賢守歲歲登髙年年落¶
㡌物華依舊　此㑹應須爛醉仍把紫菊茱萸細看重¶
齅揺落霜風有手栽雙栁來歲今朝爲我西顧酹羽觴¶
江口㑹與州人飲公遺愛一江醇酎¶
　暗香¶
　　(宋姜夔自度詠梅之作雙/調九十七字亦名紅情)¶
　　暗香(石湖/詠梅)　　　　　　　　　　姜　夔¶
舊時月色算幾番照我梅邊吹笛喚起玉人不管清寒¶
<pb:KR4j0074_WYG_063-27b>¶
與攀摘何遜而今漸老都忘却春風詞筆但怪得竹外¶
疎花香冷入瑶席　江國正寂寂歎寄與路遥夜雪初¶
積翠尊易泣紅萼無言耿相憶長記曾攜手處千樹壓¶
西湖寒碧又片片吹盡也幾時見得¶
　　前調(梅/)　　　　　　　　　　　趙以夫¶
冰花炯炯記那回占斷春風鼇頂獨抱寒香得意西湖¶
酒初醒爲問玉堂富貴爭得似山中深靚向歲晚竹翠¶
松蒼閒伴一枝冷　南溟水萬頃想月濕斷磯雲弄疎¶
<pb:KR4j0074_WYG_063-28a>¶
影粉英落盡孤鶴長鳴夜方永將見青青如豆又迤邐¶
傅黄風景聽報道催去也再調玉鼎¶
　　前調　　　　　　　　　　　　吳文英¶
縣花誰葺記滿庭燕麥朱扉斜闔妙手作新公館青紅¶
曉雲濕天際疎星趁馬畫簾隙冰絃三疊盡換却吳水¶
吳煙桃李靚春靨　風急送帆葉正鴈水夜清卧虹平¶
帖輭紅路接塗粉闈深早催入懐暖天香宴裏花隊簇¶
輕軒銀臘便問訊湖上栁兩堤翠匝¶
<pb:KR4j0074_WYG_063-28b>¶
　　前調(次姜白/石韻)　　　　　　　　　陳允平¶
霽天秋色正倚樓待月誰伴横笛漲緑浮空閒數河星¶
手堪摘彌望澄光練淨分付與元暉才筆煙溆闊雲逺¶
波平歸鳥趁風席　南國信音寂悵鴈渚渡閒鷺汀沙¶
積蘚碑露泣時拊遺蹤暗嗟憶人事空隨逝水今古但¶
雙流一碧待辦取蓑共笠小舟泛得¶
　　前調(荷花/)　　　　　　　　　　張　炎¶
無邊香色記涉江自采錦機雲密翦翦紅衣學舞波心¶
<pb:KR4j0074_WYG_063-29a>¶
舊曾識一見依然似語流水逺幾回空憶看亭亭倒影¶
窺妝玉潤露痕濕　閒立翠屏側愛向人弄芳背酣斜¶
日料應太液三十六宫土花碧清興後風更爽無數滿¶
汀洲如昔汎片葉煙浪裏卧横紫笛¶
　　前調(送杜景齋/歸永嘉)　　　　　　　　張　炎¶
猗蘭聲歇抱孤琴思逺幾番彈徹洗耳無人寂寂行歌¶
古時月一笑東風又急黯消魂恨聽啼鴂想少陵還歎¶
飄零遣興在吟篋　愁絶更離別待欵語遲留賦歸心¶
<pb:KR4j0074_WYG_063-29b>¶
切故園夢接花暗閒門掩飛蝶重訪山中舊隠有羈懐¶
未須輕説莫相忘堤上栁此時共折¶
　　前調　　　　　　　　　　　　張　炎¶
羽音寂寞怪虚簾晝悄近來無鵲水葉吹寒極目凝思¶
倚江閣不信相如便老猶未減當時行樂但趁他鬭草¶
籌花終是帶離索　憶昨更情惡漫認著梅花是君還¶
錯石牀冷落閒埽松隂與誰酌一自飄零去後輕悞了¶
燈前深約從到此歸未得幾曾忘却¶
<pb:KR4j0074_WYG_063-30a>¶
　¶
　¶
　¶
　¶
　¶
　¶
　¶
　¶
<pb:KR4j0074_WYG_063-30b>¶
　¶
　¶
　¶
　¶
　¶
　¶
　¶
御選歴代詩餘巻六十三¶

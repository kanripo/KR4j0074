# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.425159
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷四十六目録
<pb:KR4j0074_WYG_046-1a>¶
　欽定四庫全書¶
御選歴代詩餘巻四十六目録(七十/字)¶
　　　江城子(又一體/)¶
　　　　蘇軾(十一首/)¶
　　　　黄庭堅¶
　　　　秦觀(三首/)¶
　　　　晁補之(三首/)¶
　　　　李之儀(三首/)¶
<pb:KR4j0074_WYG_046-1b>¶
　　　　賀鑄¶
　　　　葛勝仲(二首/)¶
　　　　周紫芝(二首/)¶
　　　　謝逸(二首/)¶
　　　　葛郯(二首/)¶
　　　　吕渭老(二首/)¶
　　　　王安中¶
　　　　葉夢得(五首/)¶
<pb:KR4j0074_WYG_046-2a>¶
　　　趙長卿(三首/)¶
　　　張元幹¶
　　　康與之¶
　　　辛棄疾(八首/)¶
　　　曹冠¶
　　　吕勝已(二首/)¶
　　　張鎡¶
　　　劉儗¶
<pb:KR4j0074_WYG_046-2b>¶
　　　劉光祖¶
　　　黄銖¶
　　　毛幵(二首/)¶
　　　盧祖皋¶
　　　韓淲(二首/)¶
　　　汪莘¶
　　　方岳(二首/)¶
　　　吳文英(六首/)¶
<pb:KR4j0074_WYG_046-3a>¶
　　　陳允平¶
　　　周宻(二首/)¶
　　　張炎(二首/)¶
　　　石孝友(二首/)¶
　　　林正大¶
　　　曹良史¶
　　　譚宣子¶
　　　朱淑真¶
<pb:KR4j0074_WYG_046-3b>¶
　　　蔡松年¶
　　　蔡珪¶
　　　段克已¶
　　　段成已¶
　　　元好問(三首/)¶
　　　趙孟頫¶
　　　張埜¶
　　　倪瓉(二首/)¶
<pb:KR4j0074_WYG_046-4a>¶
　　　　劉基(二首/)¶
　　　　髙啟¶
　　　　施紹莘¶
　　　　沈泓¶
　　　　沈麖(二首/)¶
　¶
　¶
　¶
<pb:KR4j0074_WYG_046-4b>¶
　¶
　¶
　¶
　¶
　¶
　¶
　¶
御選歴代詩餘巻四十六目録¶
#+PROPERTY: JUAN 卷四十六
<pb:KR4j0074_WYG_046-5a>¶
　欽定四庫全書¶
御選歴代詩餘巻四十六(七十/字)¶
司經局洗馬掌局事兼翰林院修撰加二級(臣/)王奕清奉¶
旨校刋¶
　　江城子¶
　　　(又一體雙/調七十字)¶
　　　江城子　　　　　　　　　　　蘇　軾¶
　夢中了了醉中醒只淵眀是前生走徧人間依舊却躬¶
<pb:KR4j0074_WYG_046-5b>¶
　耕昨夜東坡春雨足烏鵲喜報新晴　雪堂西畔暗泉¶
　鳴北山傾小溪横南望亭丘孤秀聳層城都是斜川當¶
　日境吾老矣寄餘齡¶
　　　前調　　　　　　　　　　　　蘇　軾¶
　翠蛾羞黛怯人看掩霜紈淚偷彈且盡一尊收淚唱陽¶
　闗漫道帝城天様逺天易見見伊難　畫堂新搆近孤¶
　山曲闌干為誰安飛絮落花春色屬眀年欲棹小舟尋¶
　舊事無處問水連天¶
<pb:KR4j0074_WYG_046-6a>¶
　　前調　　　　　　　　　　　　蘇　軾¶
鳳凰山下雨初晴水風清晚霞眀一朶芙蕖開過尚盈¶
盈何處飛来雙白鷺如有意慕娉婷　忽聞江上弄哀¶
箏苦含情遣誰聴煙斂雲收依約是湘靈欲待曲終尋¶
問取人不見數峰青¶
　　前調　　　　　　　　　　　　蘇　軾¶
天涯流落思無窮既相逢却匆匆攜手佳人和淚折殘¶
紅為問東風餘㡬許春縱在與誰同　隋堤三月水溶¶
<pb:KR4j0074_WYG_046-6b>¶
溶背歸鴻去吴中回望彭城清泗與淮通寄我相思千¶
㸃淚流不到楚江東¶
　　前調　　　　　　　　　　　　蘇　軾¶
相逢不覺又初寒對尊前惜流年風𦂳離亭氷結淚珠¶
圓雪意留君君且住從此去少清歡　轉頭山下轉頭¶
看路漫漫玉花翻銀海光寛何處是超然知道故人相¶
念否㩦翠袖倚朱闌¶
　　前調(獵/)　　　　　　　　　　　蘇　軾¶
<pb:KR4j0074_WYG_046-7a>¶
老夫聊發少年狂左牽黄右擎蒼錦帽貂裘千騎巻平¶
岡為報傾城随太守親射虎看孫郎　酒酣胸膽尚開¶
張鬢微霜又何妨持莭雲中何日遣馮唐㑹挽雕弓如¶
滿月西北望射天狼¶
　　前調(大雪懐/朱康叔)　　　　　　　　　蘇　軾¶
黄昏猶是雨纎纎曉開簾欲平檐江闊天低無處認青¶
帘孤坐凍吟誰伴我揩病目撚衰髯　使君留客醉懨¶
懨水晶鹽為誰甜手把梅花東望憶陶潜雪似故人人¶
<pb:KR4j0074_WYG_046-7b>¶
似雪雖可愛有人嫌¶
　　前調(陳直/方妾)　　　　　　　　　　蘇　軾¶
玉人家在鳯凰山水雲間掩門閒門外行人立馬看弓¶
彎十里春風誰指似斜日映繡簾斑　多情好事與君¶
還憫新鰥拭餘潸眀月空江香霧著雲鬟陌上花開看¶
盡也聞舊曲破朱顔¶
　　前調　　　　　　　　　　　　蘇　軾¶
銀濤無際巻蓬瀛落霞眀暮雲平曾見青鸞紫鳯下層¶
<pb:KR4j0074_WYG_046-8a>¶
城二十五絃彈不盡空感慨惜離情　蒼梧煙水斷歸¶
程巻霓旌為誰迎空有千行流淚寄幽貞舞罷魚龍雲¶
海晚千古恨入江聲¶
　　前調　　　　　　　　　　　　蘇　軾¶
前瞻馬耳九仙山碧連天晚雲間城上髙臺真箇是超¶
然莫使匆匆雲雨散今夜裏月嬋娟　小溪鷗鷺静聨¶
拳去翩翩㸃輕煙人事凄凉回首便他年莫忘使君歌¶
笑處垂栁下矮槐前¶
<pb:KR4j0074_WYG_046-8b>¶
　　前調　　　　　　　　　　　　蘇　軾¶
墨雲拖雨過西樓水東流晚煙收栁外殘陽回照動簾¶
鈎今夜巫山真箇好花未落酒新篘　美人微笑轉星¶
眸月華羞捧金甌歌扇縈風吹散一春愁試問江南諸¶
伴侣誰似我醉揚州¶
　　前調(憶别/)　　　　　　　　　　黄庭堅¶
畫堂髙㑹酒䦨珊倚䦨干霎時間千里闗山常恨見伊¶
難及至而今相見了依舊是隔闗山　倩人傳語問平¶
<pb:KR4j0074_WYG_046-9a>¶
安省愁煩淚休彈哭損眼児不似舊時單尋得石榴雙¶
葉子憑寄與揷雲鬟¶
　　前調　　　　　　　　　　　　秦　觀¶
西城楊栁弄春柔動離憂淚難收猶記多情曾為繫歸¶
舟碧野朱橋當日事人不見水空流　韶華不為少年¶
留恨悠悠㡬時休飛絮落花時候一登樓便做春江都¶
是淚流不盡許多愁¶
　　前調　　　　　　　　　　　　秦　觀¶
<pb:KR4j0074_WYG_046-9b>¶
南来飛燕北歸鴻偶相逢慘愁容緑鬢朱顔重見兩衰¶
翁别後悠悠君莫問無限事不言中　小槽春酒滴珠¶
紅莫匆匆滿金鍾飲散落花流水各西東後㑹不知何¶
處是煙浪逺暮雲重¶
　　前調　　　　　　　　　　　　秦　觀¶
棗花金釧約柔荑昔曾㩦事難期咫尺玉顔和淚鎖金¶
閨恰似小園桃與李雖同處不同枝　玉笙初度顫鸞¶
箆落花飛為誰吹月冷風髙此恨只天知任是行人無¶
<pb:KR4j0074_WYG_046-10a>¶
定處重相見是何時¶
　　前調(亳社/觀梅)　　　　　　　　　　晁補之¶
去年初見早梅芳一春忙短紅牆馬上不禁花惱只顛¶
狂蘇晉長齋猶好事時喚我舉離觴　今年春事更茫¶
茫淺宫粧斷人腸一㸃多情天賜骨中香頓有飛鳬賢¶
令尹同我過小横塘¶
　　前調(廣陵送/王左丞)　　　　　　　　　晁補之¶
舊山鉛槧倦棲遲叩宸闈向淮圻五馬行春初喜後車¶
<pb:KR4j0074_WYG_046-10b>¶
随太守風流容客醉花堕帽酒淋衣　隋宫煙外草萋¶
萋菊花時動旌旂起舞㽞公且住慰相思王粲詩成何¶
處寄人北去雁南飛¶
　　前調(贈娉/娉)　　　　　　　　　　晁補之¶
娉娉聞道似輕盈好佳名也堪稱楚觀雲歸重見小樊¶
驚豆䓻梢頭春尚淺嬌未顧已傾城　章臺休咏舊青¶
青惹離情恨難平無事飛花撩亂撲旗亭不似劉郎春¶
草小能歩歩伴人行¶
<pb:KR4j0074_WYG_046-11a>¶
　　前調　　　　　　　　　　　　李之儀¶
惱人天氣雪消時落梅飛日初遲小閣幽牎時莭聽黄¶
鸝新洗頭来嬌困甚才試著夹羅衣　棠棃花拂淡臙¶
脂翠雲欹斂雙眉月淺星深天淡玉䋲低不道有人腸¶
斷也渾不語醉如癡¶
　　前調　　　　　　　　　　　　李之儀¶
今宵莫惜醉顔紅十分中且從容須信歡情回首似旋¶
風流落天涯頭白也難得是再相逢　十年南北感征¶
<pb:KR4j0074_WYG_046-11b>¶
鴻恨應同苦重重休把愁懐容易倒書空只有琴尊堪¶
寄老除此外盡蒿蓬¶
　　前調　　　　　　　　　　　　李之儀¶
䦨干拍遍等新紅酒頻中恨匆匆投得花開還報夜来¶
風惆悵春光留不住又何似莫相逢　月牎何處想歸¶
鴻與誰同意千重婉思柔情一旦總成空彷彿么絃猶¶
在耳應為我首如蓬¶
　　前調　　　　　　　　　　　　賀　鑄¶
<pb:KR4j0074_WYG_046-12a>¶
麝熏微度繡芙蓉翠衾重畫堂空前夜偷期相見却匆¶
匆心事兩知何處問依舊是夢中逢　坐疑行聽竹牎¶
風出檐櫳杳無蹤已過黄昏才動寺樓鐘暮雨不来春¶
又去花滿地月朦朧¶
　　前調　　　　　　　　　　　　葛勝仲¶
昏昏雪意惨雲容獵霜風嵗将窮流落天涯憔悴一山¶
翁清夜小窓圍獸火傾酒緑借顔紅　官梅踈豔小壺¶
中暗香濃玉玲瓏對景忽驚身在大江東上國故人誰¶
<pb:KR4j0074_WYG_046-12b>¶
念我晴嶂逺暮雲重¶
　　前調(呈劉/無言)　　　　　　　　　　葛勝仲¶
浮家重過水晶宫五年中事何窮無恙山溪鬟影落青¶
銅欲向舊逰尋舊事雲散彩水流東　苔花向我似情¶
鍾舞霜風雪濛濛應怪使君顔鬢便成翁頼是尋芳無¶
素約端不恨綠隂重¶
　　前調　　　　　　　　　　　　周紫芝¶
夕陽低畫栁如煙淡平川斷腸天今夜十分霜月更娟¶
<pb:KR4j0074_WYG_046-13a>¶
娟怎得人如天上月雖暫缺有時圎　斷雲飛雨又經¶
年思淒然淚涓涓且做如今要見也無縁因甚江頭来¶
去雁飛不到小樓邉¶
　　前調　　　　　　　　　　　　周紫芝¶
碧梧和露滴清秋小庭幽翠煙流羞帶一襟眀月上髙¶
樓苦恨秋江風與月偏管斷這些愁　此情空道兩綢¶
繆信悠悠㡬時休到得如今剗地見無由擬待不能思¶
想得無限事在心頭¶
<pb:KR4j0074_WYG_046-13b>¶
　　前調　　　　　　　　　　　　謝　逸¶
一江秋水碧灣灣繞青山玉連環簾幙低垂人在畫圖¶
間閒抱琵琶尋舊曲彈未了意䦨珊　飛鴻數㸃拂雲¶
端倚䦨看楚天寒擬倩東風吹夢到長安恰似棃花春¶
帶雨愁滿眼淚䦨干¶
　　前調　　　　　　　　　　　　謝　逸¶
杏花村館酒旗風水溶溶颺殘紅野渡舟横楊栁緑隂¶
濃望斷江南山色逺人不見草連空　夕陽樓外晚煙¶
<pb:KR4j0074_WYG_046-14a>¶
籠粉香融淡眉峰記得年時相見畫屏中只有闗山今¶
夜月千里外素光同¶
　　前調　　　　　　　　　　　　葛　郯¶
亭亭鶴羽戲芝田看羣仙起清漣緑盖紅幢千乘去朝¶
天留得瑶姬清夜舞人與月鬬嬋娟　憑䦨有恨不堪¶
言倩誰傳曲聲圎寫盡清愁香弄晚風妍不羡山頭窺¶
玉井花十丈藕如船¶
　　前調(用前/韻)　　　　　　　　　　葛　郯¶
<pb:KR4j0074_WYG_046-14b>¶
粼粼白水䕶青田想真仙弄清漣十里香風吹下碧雲¶
天月在草堂人未寝松竹暗水娟娟　夜䦨何事悄無¶
言怨空傳事難圓欲借寒光誰與伴清妍待得凌波人¶
肻住呼玉笛勸金船¶
　　前調　　　　　　　　　　　　吕渭老¶
曉參垂户宿酲醒坐南亭對踈星點點螢光偏向竹梢¶
眀望斷長空何處是雲葉亂彩霞横　西樓依舊抱重¶
城小銀屏此時情鴉陣翻叢枯栁兩三聲欹枕欲尋初¶
<pb:KR4j0074_WYG_046-15a>¶
夜夢雞唱逺曉蟾傾¶
　　前調　　　　　　　　　　　　吕渭老¶
聞君見影已堪憐短因縁偶同筵相見無言分散倍依¶
然做夢楊花随去也粧閣下繡牀前　覺来離緒意緜¶
緜寫蠻牋倩誰傳魚雁悠悠門外水如天欲上西樓還¶
不忍難著眼望秋千¶
　　前調　　　　　　　　　　　　王安中¶
荷花遮水水澷溪栁低垂亂蟬嘶捨轡何妨臨水照征¶
<pb:KR4j0074_WYG_046-15b>¶
衣一扇香風揺不盡人念逺意凄迷　騎鯨仙子已相¶
知數歸期賦新詩更想翟公門外雀羅稀陶令此襟塵¶
㡬許聊欲向北窓披¶
　　前調　　　　　　　　　　　　葉夢得¶
碧潭浮影蘸紅旂日初遲漾晴漪我欲尋芳先遣報春¶
知盡放百花連夜發休更待曉風吹　滿㩦尊酒弄繁¶
枝與佳期伴羣嬉猶有邦人爭唱醉翁詞應笑今年狂¶
太守能痛飲似當時¶
<pb:KR4j0074_WYG_046-16a>¶
　　前調(大雪與客/登極目亭)　　　　　　　　葉夢得¶
蹁躚飛舞半空来曉風催巧縈廻野曠天遥回望興悠¶
哉欲問玉京知逺近試攜手上髙臺　雲濤無際巻崔¶
嵬斂浮埃照瓊瑰㸃綴林花真箇是多才說與化工留¶
妙手休盡放一時開¶
　　前調　　　　　　　　　　　　葉夢得¶
芙蓉開過雨初晴曲池平畫橋横耿耿銀河遥下蘸空¶
眀一舸吴淞歸未得聊共住小蓬瀛　問君何事引前¶
<pb:KR4j0074_WYG_046-16b>¶
旌趣歸程背髙城魚鳥三年誰道總無情試遣他年歌¶
此曲應尚記别時聲¶
　　前調(登小吴/臺小飲)　　　　　　　　　葉夢得¶
生涯何有但青山小溪灣轉潺湲投老歸来終寄此山¶
間茆舍半欹風雨横荒徑晚亂榛菅　强扶衰病上巉¶
顛水雲間伴躋攀湖海蒼茫千里在吴闗漫有一杯聊¶
自醉休更問鬢毛斑¶
　　前調(上元/)　　　　　　　　　　葉夢得¶
<pb:KR4j0074_WYG_046-17a>¶
甘泉祠殿漢離宫五雲中渺難窮永漏通宵壺矢轉金¶
銅曾從鈞天知帝所孤鶴老寄遼東　强扶衰病歩龍¶
鍾雪花濛打牎風一㸃青燈惆悵伴南宫惟有使君同¶
此恨丹鳳口水雲重¶
　　前調　　　　　　　　　　　　趙長卿¶
小溪清淺照孤芳蕊珠娘暗傳香春染粉容清麗傅宫¶
粧金縷翠蟬曾記得花宻宻過雕墻　而今冷落水雲¶
鄉念平康轉情傷夢斷巫雲空恨楚襄王冰雪肌膚消¶
<pb:KR4j0074_WYG_046-17b>¶
痩損愁滿地對斜陽¶
　　前調(梅/)　　　　　　　　　　　趙長卿¶
年年長見傲寒林壓羣英有餘清曾被芳心紅日惱詩¶
情玉質暗香無限意偏婉娩儘輕盈　今年瀟灑照岐¶
亭更芳馨也崢嶸無奈多情終是惜飄零誰與東君收¶
拾取恰風雨挫瑶瓊¶
　　前調(夜凉/對景)　　　　　　　　　　趙長卿¶
綵雲飛盡楚天空碧溶溶一簾風吹起荷花香霧噴人¶
<pb:KR4j0074_WYG_046-18a>¶
濃眀月凄凉多少恨恨難許我情鍾　相思魂夢㡬時¶
窮洞房中憶從容須信别来應也斂眉峰好景良宵添¶
悵望無計與一尊同¶
　　前調　　　　　　　　　　　　張元幹¶
夢中北去又南来飽風埃鬢華衰浮水飛蓬蹤跡為誰¶
催自笑自悲還自語一杯酒鼻如雷　曉輿行處覺春¶
回屑瓊瑰糝莓苔病眼衝寒欲閉又還開水近人家籬¶
落畔遥認得一枝梅¶
<pb:KR4j0074_WYG_046-18b>¶
　　前調　　　　　　　　　　　　康與之¶
南溪二月雨初晴四郊眀暖風輕一雨一風鋪地落紅¶
英枝上流鶯啼勸我春欲去且留春　登臨行樂慰閒¶
情過長亭暮潮平四面青蕪中是越王城信馬行吟歸¶
路晚山簇簇栁隂隂¶
　　前調　　　　　　　　　　　　辛棄疾¶
賸雲殘日弄隂晴晚山明小溪横枝上綿蠻休作斷腸¶
聲但是青山山下路青到處總堪行　當年綵筆賦蕪¶
<pb:KR4j0074_WYG_046-19a>¶
城憶平生若為情試把靈槎歸路問君平花底夜深寒¶
較甚須拚却玉山傾¶
　　前調(用前/韻)　　　　　　　　　　辛棄疾¶
棃花著雨晚来晴月朧眀淚縱横繡閣香濃深鎖鳯簫¶
聲未必人知春意思還獨自遶花行　酒兵昨夜壓愁¶
城太狂生轉闗情寫盡胸中磈磊未全平却與平章珠¶
玉價看醉裏錦囊傾¶
　　前調　　　　　　　　　　　　辛棄疾¶
<pb:KR4j0074_WYG_046-19b>¶
玉簫聲逺憶驂鸞㡬悲歡帶羅寛且對花前痛飲莫留¶
殘歸去小窓眀月在雲一縷玉千竿　吴霜應㸃髩雲¶
斑綺牀閒夢連環說與東風歸興有無間芳草姑蘇臺¶
下路和淚看小屏山¶
　　前調　　　　　　　　　　　　辛棄疾¶
梅梅栁栁鬬纎穠亂山中為誰容試著春衫依舊怯東¶
風何處踏青人未去呼女伴認驕驄　兒家門户㡬重¶
重記相逢畫樓東眀日重来風雨暗殘紅可惜行雲春¶
<pb:KR4j0074_WYG_046-20a>¶
不管裙帶褪鬢雲䯳¶
　　前調(博山道中/書王氏壁)　　　　　　　　辛棄疾¶
一川松竹任横斜有人家被雲遮雪後踈梅時見兩三¶
花比著桃源溪上路風景好不争些　旗亭有酒徑須¶
賖晚寒咱怎禁他醉裏匆匆歸騎自随車白髪蒼頭吾¶
老矣只此地是生涯¶
　　前調(聞蟬蛙/戲作)　　　　　　　　　辛棄疾¶
簟鋪湘竹帳籠紗醉眠些夢天涯一枕驚回水㡳沸鳴¶
<pb:KR4j0074_WYG_046-20b>¶
蛙借問喧天成鼓吹良自苦為官耶　心空喧靜不爭¶
多病維摩意云何埽地焚香且看散天花斜日緑隂枝¶
上噪還又問是蟬麽¶
　　前調(送元濟之/歸豫章)　　　　　　　　辛棄疾¶
亂雲擾擾水潺潺笑溪山㡬時閒更覺桃源人去隔仙¶
凡萬壑千巖樓外雪瓊作樹玉為䦨　倦㳺回首且加¶
餐短篷寒畫圖間見說嬌顰擁髻待君看二月東湖湖¶
上路官栁嫩野梅殘¶
<pb:KR4j0074_WYG_046-21a>¶
　　前調(賦梅寄/余叔良)　　　　　　　　　辛棄疾¶
暗香横路雪垂垂晚風吹曉風吹花意爭春先出嵗寒¶
枝畢竟一年春事了縁太早却成遲　未應全是雪霜¶
姿欲開時未開時粉面朱脣一半㸃臙脂醉裏謗花花¶
莫恨渾冷淡有誰知¶
　　前調　　　　　　　　　　　　曹　冠¶
雨餘乾鵲報新晴曉風清聽鶯聲飛盖南園逰賞賦閒¶
情麥隴黄雲堆萬頃收刈處有人耕　淙琤潄玉澗泉¶
<pb:KR4j0074_WYG_046-21b>¶
鳴翠峰横碧雲凝罨畫園林縑素寫難成盧橘楊梅時¶
正熟随處賞飲班荆¶
　　前調(盆梅/)　　　　　　　　　　吕勝已¶
年年臘後見冰姑玉肌膚㸃瓊酥不老花容經嵗轉敷¶
腴向背稀稠如畫裏眀月下影踈踈　江南有客問征¶
途寄音書定来無且傍盆池巧石倚浮圗静對北山林¶
䖏士装點就小西湖¶
　　前調　　　　　　　　　　　　吕勝已¶
<pb:KR4j0074_WYG_046-22a>¶
一鈎新月下庭西繡簾低漏聲遲小宴幽歡依約似當¶
時嬌盼注人都不語睂黛蹙髩雲欹　綠槐隂下玉驄¶
嘶苦相催醉中歸可惜眀朝秋色滿東籬祗恐又成輕¶
别也情脈脈恨悽悽¶
　　前調(夏夜/觀月)　　　　　　　　　　張　鎡¶
飛来冰雪冷無聲可中亭骨毛清卧看東南和露兩三¶
星驀地神逰天上去呼彩鳯駕雲軿　望舒宫殿玉崢¶
嶸桂千層寳香凝搗藥仙童邀我論長生一笑歸来人¶
<pb:KR4j0074_WYG_046-22b>¶
未睡花影送上窓櫺¶
　　前調　　　　　　　　　　　　劉　儗¶
東風吹夢落巫山整雲鬟却霜紈雪貌冰膚曾共控雙¶
鸞吹罷玉簫香霧濕殘月堕亂峰寒　解璫回首憶前¶
歡見無縁恨無端憔悴蕭郎贏得帶圍寬紅葉不傳天¶
上信空流水到人間¶
　　前調　　　　　　　　　　　　劉光祖¶
十分雪意却成霜暮雲黄月微茫只有梅花依舊吐幽¶
<pb:KR4j0074_WYG_046-23a>¶
芳還喜無邉春信漏踈影下覓浮香　才清端是紫薇¶
郎别鵷行憶宫牆夜半胡為人與月交相君合召歸吾¶
老矣月隨去照西廊¶
　　前調(晚泊/分水)　　　　　　　　　　黄　銖¶
秋風嫋嫋夕陽紅晚煙濃暮雲重萬疉青山山外呌歸¶
鴻獨上髙樓三百尺憑玉楯睇層空　人間日日去匆¶
匆碧梧桐又西風北去南来消盡幾英雄擲下玉尊天¶
外去多少事不言中¶
<pb:KR4j0074_WYG_046-23b>¶
　　前調(燈夕/)　　　　　　　　　　毛　幵¶
神仙樓觀梵王宫月當中望難窮坐聽三通譙鼓報銅¶
龍還憶當年京輦舊車馬㑹五門東　華堂歌舞間星¶
鐘夕香濛度花風翠袖傳杯争勸紫髯翁歸去不堪春¶
夢斷煙雨曉亂山重¶
　　前調　　　　　　　　　　　　毛　幵¶
倚牆髙樹落驚禽小牎深夜沈沈酒醒燈昏人静更愁¶
霖惆悵行雲留不住㩦手處却分襟　悠悠風月兩闗¶
<pb:KR4j0074_WYG_046-24a>¶
心擁孤衾恨難禁何况一春憔悴到如今最苦清宵無¶
寐極想夢見也難尋¶
　　前調　　　　　　　　　　　　盧祖皋¶
畫樓簾幙捲新晴掩銀屏曉寒輕墜粉飄香日日喚愁¶
生暗數十年湖上路能幾度著娉娉　年華空自感飄¶
零擁春酲對誰醒天闊雲閒無處覔簫聲載酒買花年¶
少事渾不似舊心情¶
　　前調　　　　　　　　　　　　韓　淲¶
<pb:KR4j0074_WYG_046-24b>¶
天孫應為織雲裳試宫粧問劉郎湖上波寒依舊逺山¶
蒼自是老来心事嬾空落拓少年塲　揮毫閒與試端¶
相記嚴楊陋蘇張興到一杯微醉亦成章回首片帆西¶
去也何日更共清狂¶
　　前調　　　　　　　　　　　　韓　淲¶
雪消霜入小溪舟試浮游上山頭薄薄寒煙依舊未全¶
收問到梅花開也未吟不盡一春愁　襟懐如此老還¶
休懶凝眸轉深幽詩罷一眉新月又如鈎臘後春前村¶
<pb:KR4j0074_WYG_046-25a>¶
意逺回棹稳水西流¶
　　前調　　　　　　　　　　　　汪　莘¶
鷓鴣聲裏别江東緑隂中夕陽紅一㸃離愁相對景重¶
重目斷大羅天上客朝玉帝把芙蓉　紫陽山下偶相¶
逢醉金鍾跨蒼龍歸去故山猶帶白雲封洞口桃花如¶
恨我飄滿地任春風¶
　　前調　　　　　　　　　　　　方　岳¶
牎綃深隐䕶芳塵翠眉顰越精神幾雨幾晴做得這些¶
<pb:KR4j0074_WYG_046-25b>¶
春切莫近前輕著語題品錯怕渠嗔　碧壺誰貯玉粼¶
粼醉香茵晚風頻吹得酒痕如洗一畨新只恨謫仙渾¶
懶却辜負那倚䦨人¶
　　前調(發金/陵)　　　　　　　　　　方　岳¶
梅花吹夢過溪橋路迢迢雪初消似恁天寒詩痩想無¶
聊聴得草堂人有語能㡬日是生朝　亂雲深處洗山¶
瓢鬢蕭蕭酒紅潮回首六朝南北黯魂消縱使鍾山青¶
眼在不似我侣漁樵¶
<pb:KR4j0074_WYG_046-26a>¶
　　前調　　　　　　　　　　　　吳文英¶
翠紗籠袖映紅霏冷香飛洗凝脂睡足嬌多還是夜深¶
宜翻怕廻廊花有影移燭暗放簾垂　尊前不按駐雲¶
詞料花枝妬蛾眉丁囑東風莫送片紅飛春重錦堂人¶
盡醉和曉月帶花歸¶
　　前調(送桂花吴憲/時将赴闕)　　　　　　　吳文英¶
天街如水翠塵空建章宫月眀中人未歸来玉樹起秋¶
風寳粟萬釘花露重催賜帶過垂虹　夜凉沉水繡簾¶
<pb:KR4j0074_WYG_046-26b>¶
櫳酒香濃霧濛濛釵列吴娃腰裊帶金蟲三十六宫蟾¶
觀冷留不住佩丁東¶
　　前調(荷塘小/隐賞桂)　　　　　　　　　吳文英¶
西風来晚桂開遲月宫移到東籬簌簌驚塵吹下半冰¶
規擬喚阿嬌来小隐金屋厎亂香飛　重陽還是隔年¶
期蝶相思客情知吴水吴煙愁裏更多詩一夜看承應¶
未别秋好處雁来時¶
　　前調(送翁五峯自/審江還都)　　　　　　　吳文英¶
<pb:KR4j0074_WYG_046-27a>¶
西風一葉送行舟淺遲留檥汀洲新浴紅衣緑水帶香¶
流應是離宫城外晚人竚立小簾鉤　新歸重省别来¶
愁黛眉頭半痕秋天上人間斜月繡鍼樓湘浪莫迷花¶
蝶夢江上約負輕鷗¶
　　前調(洛北碧/沼小菴)　　　　　　　　　吳文英¶
長安門外小林丘碧湖秋浴輕鷗不放啼紅流水透宫¶
溝時有晴空雲過影華鏡裏翳魚逰　綺羅塵滿九街¶
頭晚香樓夕陽收波面琴髙仙子駕黄蚪清磬數聲人¶
<pb:KR4j0074_WYG_046-27b>¶
定了池上月照虚舟¶
　　前調(春雨上/麓翁)　　　　　　　　　吳文英¶
一聲玉磬下星壇歩虚䦨露華寒平曉阿香油壁碾青¶
鸞應是老鱗眠不得雲砲落海潮翻　身閒猶耿寸心¶
丹炷爐煙暗祈年随處蛙聲鼓吹稻花田秋水一池蓮¶
葉晚吟喜雨拍闌干¶
　　前調　　　　　　　　　　　　陳允平¶
東風吹恨上眉彎燕初還杏花殘簾裏春風簾外雨聲¶
<pb:KR4j0074_WYG_046-28a>¶
寒拾翠芳期辜負却空脈脈倚闌干　流蘇香重玉連¶
環繞屏山寳筝閒淚薄鮫綃零露濕紅蘭痩却舞腰渾¶
可事銀蹀躞半䦨珊¶
　　前調　　　　　　　　　　　　周　密¶
玉肌多病怯殘春痩稜稜睡騰騰清楚衣裳不受一塵¶
侵香冷翠屏春意静眀月淡曉風清　樓中燕子夢中¶
雲似多情似無情酒醒歌䦨誰為喚真真盡日瑣牎人¶
不到鶯意懶蝶情深¶
<pb:KR4j0074_WYG_046-28b>¶
　　前調　　　　　　　　　　　　周　宻¶
羅牎曉色透花眀把瑶笙理瑶筝幾信東風能有幾分¶
春二十四䦨凭玉暖楊栁日海棠隂　依依愁翠沁雙¶
顰愛鶯聲怕鵑聲人自多情春去自無情把酒問花花¶
不語花外夢夢中雲¶
　　前調　　　　　　　　　　　　張　炎¶
竒峰相對接珠庭乍微晴又微隂舎北江東如盖自亭¶
亭翻笑天台連雁蕩隔一片不逢君　此中幽趣許誰¶
<pb:KR4j0074_WYG_046-29a>¶
鄰境雙清人獨清采藥難尋童子語山深絶似醉翁逰¶
樂意林壑静聽泉聲¶
　　前調(題横/空樓)　　　　　　　　　　張　炎¶
下臨無地手捫天上雲煙俯山川棲止危巢不隔道林¶
禪坐處清髙風雨隔全萬境一壺懸　我来直欲挟飛¶
仙海為田是何年如此江山嘯咏白鷗前老樹無根雲¶
懵懂憑寄語米家船¶
　　前調　　　　　　　　　　　　石孝友¶
<pb:KR4j0074_WYG_046-29b>¶
青青楊栁水邉橋水迢迢栁揺揺緩引離觴頻駐木蘭¶
橈我是行人君是客俱有恨總無聊　冰澌波浪煗瓊¶
瑶舞晴飇拂春潮一片别魂銷盡遣誰招不似嚴陽山¶
上雪魂易盡雪難銷¶
　　前調　　　　　　　　　　　　石孝友¶
相逢執手野踟蹰立斯湏話區區借問来時曽見那人¶
無忍淚啼痕香不减雖少别忍輕辜　霜風揺落嵗将¶
徂景彫踈恨縈紆過盡行雲我在與誰居一掬歸心飛¶
<pb:KR4j0074_WYG_046-30a>¶
不去層浪疉片蟾孤¶
　　前調(題杜子美/浣花醉圖)　　　　　　　　林正大¶
拾遺流落錦官城故人情眼為青時向百花潭水濯冠¶
纓韋曲杜陵行樂地塵土暗歎漂零　園翁溪友總比¶
鄰酒盈尊肻相親落日蹇驢扶醉兩眉顰磊落平生忠¶
義膽詩與酒醉還醒¶
　　前調　　　　　　　　　　　　曹良史¶
夜香燒了夜寒生掩銀屏理銀筝一曲春風都是斷腸¶
<pb:KR4j0074_WYG_046-30b>¶
聲杜宇欲啼楊栁外愁似海思如雲　背燈暗卸乳鵝¶
裙酒初酲夢初醒蘭炷香篝誰為暖羅衾二十四簾人¶
悄悄花影碎月痕深¶
　　前調(詠栁/)　　　　　　　　　　譚宣子¶
嫩黄初染緑初描倚春嬌索春饒燕外鶯邉想見萬絲¶
揺便作無情終軟美天賦與眼眉腰　短長亭外短長¶
橋駐金鑣繫蘭橈可愛風流年紀可憐宵辦得重来攀¶
折後煙雨暗不辭遥¶
<pb:KR4j0074_WYG_046-31a>¶
　　前調　　　　　　　　　　(宋媛/)朱淑真¶
斜風細雨作春寒對尊前憶前歡曽把棃花寂寞淚闌¶
干芳草斷煙南浦路和别淚看青山　昨宵結得夢因¶
縁水雲間悄無言争奈醒来愁恨又依然展轉衾裯空¶
懊惱天易見見伊難¶
　　前調　　　　　　　　　　　　蔡松年¶
半年無夢到春温可憐人幾黄昏想見玉徽風度更清¶
新翠射娉婷雲八尺誰為寫五湖真　好風歸路軟紅¶
<pb:KR4j0074_WYG_046-31b>¶
塵暖氷魂縷金裙喚起一天星月入金尊留取朩樨花¶
上露揮醉墨灑行雲¶
　　前調(王温季自/北都歸)　　　　　　　　蔡　珪¶
鵲聲迎客到庭除問誰歟故人車千里歸来塵色半征¶
裾珍重主人留客意奴白飯馬青芻　東城入眼杏千¶
株雪模糊俯平湖與子花間随分倒金壺歸報東垣詩¶
社友曽念我醉狂無¶
　　前調(牡丹/)　　　　　　　　　　段克已¶
<pb:KR4j0074_WYG_046-32a>¶
百花飛盡彩雲空牡丹叢始潜紅培養經年造化奪天¶
功脉脉向人嬌不語晨露重洗芳容　却疑身在列仙¶
宫翠帷重瑞光融爍爍紅燈間錯緑蟠龍醉裏天香吹¶
欲盡應有恨夜来風¶
　　前調(東園/牡丹)　　　　　　　　　　段成已¶
水南名品幾時栽映池臺待誰開應為詩人著意巧安¶
排調䕶正須宫様錦遮麗日障輕埃　曉風吹綻瑞雲¶
堆怨春回要詩催醉墨淋漓随手灑瓊瑰歸去不妨簮¶
<pb:KR4j0074_WYG_046-32b>¶
一朶人也道看花来¶
　　前調(賦芍藥/揚州紅)　　　　　　　　　元好問¶
司花著意壓春魁緑雲堆擁香来冉冉紅鸞十歩一徘¶
徊花到揚州佳麗種金作屋玉為階　門前腰鼓揭春¶
雷倚粧臺儘人催鶯語丁寜空繞百千回不道惜花人¶
欲去看直待幾時開¶
　　前調(内鄉縣/廨茶䕷)　　　　　　　　　元好問¶
纎條裊雪雪蘢葱翠隂重暖香融想是東皇滿意與薫¶
<pb:KR4j0074_WYG_046-33a>¶
醲百畹種蘭千畝蕙都辦作一簾風　花間人似玉芙¶
蓉月眀中下瑶宫只恐行雲歸去捲花空剰著瓊杯斟¶
曉露留少住莫匆匆¶
　　前調　　　　　　　　　　　　元好問¶
旗亭誰唱渭城詩酒盈卮兩相思萬古垂楊都是折殘¶
枝舊見青山青似染縁厎事淡無姿　情縁不到木腸¶
兒鬢成絲更須辭只恨芙蓉秋露冷臙脂為問世間離¶
别淚何日是滴休時¶
<pb:KR4j0074_WYG_046-33b>¶
　　前調(水仙/)　　　　　　　　　　趙孟頫¶
柔肌綽約態天然淡無言帶蹁躚遮莫人間凡卉避清¶
妍承露玉杯餐沆瀣真合喚水中仙　幽香冉冉暮江¶
邉珮空捐恨誰傳遥夜清霜翠袖怯春寒羅韤凌波歸¶
去晩風嫋嫋月娟娟¶
　　前調(梅花/)　　　　　　　　　　張　埜¶
雪梅幽徑月迷津水南村竹間門惟有天寒翠袖伴朝¶
昏仙圃移根来萬里空怨煞楚江雲　玉堂深處䕶仙¶
<pb:KR4j0074_WYG_046-34a>¶
真怕亰塵染芳魂一種清香占斷百花春只恐東君偏¶
愛惜桃與李却生嗔¶
　　前調　　　　　　　　　　　　倪　瓉¶
牎前翠影濕芭蕉雨瀟瀟思無聊夢入故園山水碧迢¶
迢依舊當年行樂地香徑杳緑苔饒　沉香火底坐吹¶
簫憶妖嬈想風標同歩芙蓉花畔赤䦨橋漁唱一聲驚¶
夢覺無覓處不堪招¶
　　前調　　　　　　　　　　　　倪　瓉¶
<pb:KR4j0074_WYG_046-34b>¶
滿城風雨近重陽濕秋光暗横塘蕭瑟汀蒲岸栁送凄¶
凉親舊登髙前日夢松菊徑也應荒　堪将何物比愁¶
長緑泱泱遶秋江流到天涯盤屈九回腸煙外青蘋飛¶
白鳥歸路阻思微茫¶
　　前調　　　　　　　　　　　　劉　基¶
春晴楊栁鬱金絲有黄鸝在髙枝正是佳人無語倚䦨¶
時不理雲鬟尋斷夢消痩損雪膚肌　海棠飄玉燕交¶
飛草芳菲水淪漪怕見輕蜂小尾撲香歸滿鏡容顔憑¶
<pb:KR4j0074_WYG_046-35a>¶
酒染還慘淡對斜暉¶
　　前調　　　　　　　　　　　　劉　基¶
西風吹樹簟凉初露如珠月如梳鴻雁無情不帶半行¶
書漫倚䦨干成小立人老矣倩誰扶　中庭梧葉待霜¶
踈有栖烏夜相呼門外一池寒水落芙蕖為問閒愁還¶
幾許多似草不勝鋤¶
　　前調(舟婦/)　　　　　　　　　　髙　啟¶
芙蓉裙衩最宜秋栁邉頭自撐舟一道眼波斜共晚波¶
<pb:KR4j0074_WYG_046-35b>¶
流驀地逢人回首笑不識恨却知羞　夕陽猶在水西¶
樓漫歸休欵相留教唱灣灣月子照湖州不怕鴛鴦驚¶
起了怕江上有人愁¶
　　前調(漁父/)　　　　　　　　　　施紹莘¶
白蘋水蘸蓼花風暮煙中一漁翁一領青蓑襯一樹丹¶
楓收網棹歌歸去晚風恰順好揚篷　不将魚送費迎¶
逢饌親供儘從容稚子山妻醉面各微紅眀日生涯渾¶
未定看風色任西東¶
<pb:KR4j0074_WYG_046-36a>¶
　　　前調(村居/)　　　　　　　　　　沈　泓¶
　長堤細栁隱虹橋弄蕭蕭伴漁樵醉倚楓林仰面挂詩¶
　瓢釋巻正逢秋水漲臨古渡放輕舠　夕陽西下暗牎¶
　綃雁聲髙笛聲遥碧簟凉生細雨燕歸巢隔岸篝燈人¶
　就泊沽濁酒短扉敲¶
　　　前調　　　　　　　　　　　　沈　麖¶
　浮萍瀠曲小橋邉似荷錢似花鈿秋艇宜人一路棹添¶
　煙三徑髙情来訪菊無事爾此身前　新生野水碧涓¶
<pb:KR4j0074_WYG_046-36b>¶
　涓躍魚淵釣絲牽疎栁依依坡岸弄輕妍日落殘霞分¶
　夜影鐘斷處墖鈴傳¶
　　　前調　　　　　　　　　　　　沈　麖¶
　青山千疉繞城西夕雲低暮霞齊幾抹寒煙烏鵲向林¶
　栖沽得市醪漁艇集鮮鯽美細烹肥　持杯招月玉浮¶
　谿望中迷意中題弔賞前賢東野性孤竒逰徧江南山¶
　水地罨畫好夢魂攜¶
御選歴代詩餘巻四十六¶

# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.774278
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷六十目録
<pb:KR4j0074_WYG_060-1a>¶
　欽定四庫全書¶
御選歴代詩餘巻六十目録(九十/五字)¶
　　　滿庭芳(上體又/一)¶
　　　　宋徽宗¶
　　　　晏幾道¶
　　　　蘇軾(六首/)¶
　　　　黄庭堅(四首/)¶
　　　　秦觀(四首/)¶
<pb:KR4j0074_WYG_060-1b>¶
　　　　晁補之(五首/)¶
　　　　陳師道¶
　　　　李之儀(二首/)¶
　　　　毛滂(二首/)¶
　　　　舒亶(三首/)¶
　　　　趙令畤¶
　　　　米芾¶
　　　　葛勝仲¶
<pb:KR4j0074_WYG_060-2a>¶
　　　周紫芝(三首/)¶
　　　葛郯(四首/)¶
　　　周邦彥(四首/)¶
　　　晁端禮(四首/)¶
　　　沈㑹宗(二首/)¶
　　　陳瓘¶
　　　向子諲(二首/)¶
　　　蔡伸(三首/)¶
<pb:KR4j0074_WYG_060-2b>¶
　　　王庭珪¶
　　　葉夢得(二首/)¶
　　　趙長卿¶
　　　劉子翬¶
　　　曽覿¶
　　　辛棄疾(三首/)¶
　　　黄公度¶
　　　葛立方(六首/)¶
<pb:KR4j0074_WYG_060-3a>¶
　　　　程垓¶
　　　　呉儆(二首/)¶
　　　　袁去華¶
　　　　張鎡¶
　　　　黄機¶
　　　　毛幵¶
　　　　汪莘(二首/)¶
　　　　呉潛¶
<pb:KR4j0074_WYG_060-3b>¶
　　　　方岳¶
　¶
　¶
　¶
　¶
　¶
　¶
御選歴代詩餘巻六十目録¶
#+PROPERTY: JUAN 卷六十
<pb:KR4j0074_WYG_060-4a>¶
　欽定四庫全書¶
御選歴代詩餘巻六十(九十/五字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　滿庭芳(上/)¶
　　　(又一體雙調九十五字一名滿庭霜一名鎖陽臺/一名瀟湘夜雨換頭二字間有用韻然無分體也)¶
　　　滿庭芳　　　　　　　　　　　宋徽宗¶
　寰宇清夷元宵遊豫為開臨御端門暖風揺曳香氣靄¶
<pb:KR4j0074_WYG_060-4b>¶
　輕氛十萬勾陳燦爛鈞臺外羅綺繽紛歡聲裏燭龍銜¶
　耀黼藻太平春　靈鼇擎綵岫冰輪逺駕初上祥雲照¶
　萬宇嬉遊一視同仁更起維垣大第通宵燕調變良臣¶
　從兹慶都俞賡載千載樂昌辰¶
　　　前調　　　　　　　　　　　　晏幾道¶
　南苑吹花西樓題葉故園歡事重重凭䦨秋思閒記舊¶
　相逢幾處歌雲夢雨可憐流水各西東别來久淺情未¶
　有錦字繫征鴻　年光還少味開殘檻菊落盡溪桐謾¶
<pb:KR4j0074_WYG_060-5a>¶
留得尊前淡月西風此恨誰堪共説消愁時緑酒杯中¶
佳期在歸時待把香袖看啼紅¶
　　前調(自黄移/汝留别)　　　　　　　　　蘇　軾¶
歸去來兮吾歸何處萬里家在岷峨百年行樂來日幾¶
曽多坐見黄州載閏兒童盡楚語呉歌山中友雞豚社¶
飲相勸老東坡　云何當逺去人生底事來徃如梭待¶
閒看秋風洛水清波好在堂前細柳應念我莫翦柔柯¶
仍傳語江南父老時與曬漁蓑¶
<pb:KR4j0074_WYG_060-5b>¶
　　前調(䝉恩放歸/陽羡作)　　　　　　　　蘇　軾¶
歸去來兮清溪無底上有千仞嵯峨畫橋西畔天逺夕¶
陽多老去君恩未報空回首彈鋏悲歌船頭轉長風萬¶
里歸馬駐平坡　無何何處是銀潢盡處天女停梭問¶
人間何事久戲風波顧問同來穉子應爛汝腰下長柯¶
青衫破羣仙笑我千縷挂煙蓑¶
　　前調(佳人/)　　　　　　　　　　蘇　軾¶
香靉雕盤寒生冰筯畫堂别是風光主人情重開宴出¶
<pb:KR4j0074_WYG_060-6a>¶
紅妝膩玉圓搓素頸藕絲嫩新織仙裳雙歌罷虛檐轉¶
月餘韻尚悠颺　人間何處有司空見慣應謂尋常坐¶
中有狂客惱亂愁腸報道金釵墜也十指露春笋纖長¶
親曽見全勝宋玉想像賦髙唐¶
　　前調　　　　　　　　　　　　蘇　軾¶
蝸角虗名蠅頭㣲利算來著甚乾忙事皆前定誰弱又¶
誰强且趁閒身未老儘放我些子疎狂百年裏渾教是¶
醉三萬六千塲　思量能幾許憂愁風雨一半相妨又¶
<pb:KR4j0074_WYG_060-6b>¶
何須抵死説短論長幸對清風皓月苔茵展雲幙髙張¶
江南好千鍾美酒一曲滿庭芳¶
　　前調(為王長/官賦)　　　　　　　　　蘇　軾¶
三十三年今誰存者算只君與長江凛然蒼檜霜幹苦¶
難雙聞道司州古縣雲溪上竹塢松牎江南岸不因送¶
子寕肻過吾邦　樅樅踈雨過風林舞破煙盖雲幢願¶
持此邀君一飲空缸居士先生老矣真夢裏相對殘釭¶
歌舞斷行人未起船鼓已逢逢¶
<pb:KR4j0074_WYG_060-7a>¶
　　前調(與劉仲達遊/南山感舊)　　　　　　　蘇　軾¶
三十三年漂流江海萬里煙浪雲帆故人驚怪憔悴老¶
青衫我自疎狂異趣君何事奔走塵凡流年盡窮途坐¶
守船尾凍相銜　巉巉淮浦外層樓翠壁古寺空嵓歩¶
攜手林間笑挽纖纖莫上孤峰盡處縈望眼雲水相攙¶
家何在因君問我歸歩遶松杉¶
　　前調(茶/)　　　　　　　　　　　黄庭堅¶
北苑龍團江南鷹爪萬里名動京闗碾輕羅細瓊蕊㬉¶
<pb:KR4j0074_WYG_060-7b>¶
生煙一種風流氣味如甘露不染塵凡纖纖捧冰甆瑩¶
玉金縷鷓鴣斑　相如方病酒銀瓶蟹眼波怒濤翻為¶
扶起尊前醉玉頽山飲罷風生兩腋醒魂到明月輪邉¶
歸來晩文君未寢相對小牎前¶
　　前調(雪中戯/呈友人)　　　　　　　　　黄庭堅¶
風力驅寒雲容呈瑞曉來到處花飛徧裝瓊樹春意到¶
南枝便是漁蓑舊畫綸竿重横玉低垂今宵裏香閨邃¶
館幽賞事偏宜　風流金馬客歌鬟醉擁烏帽斜敧問¶
<pb:KR4j0074_WYG_060-8a>¶
人間何處鵬運天池且共周郎按曲音㣲誤首已先迴¶
同心事丹山路穩長伴綵鸞歸¶
　　前調　　　　　　　　　　　　黄庭堅¶
初綰雲鬟才勝羅綺便嫌柳巷花街占春才子容易託¶
行媒其奈風流債負煙花部不免差排劉郎恨桃花片¶
片流水惹塵埃　風流賢太守能籠翠羽宜醉金釵且¶
留取垂楊掩映㕔堦直待朱旛去後從伊便窄韤弓鞵¶
知恩否朝雲暮雨還向夢中來¶
<pb:KR4j0074_WYG_060-8b>¶
　　前調　　　　　　　　　　　　黄庭堅¶
修水柔藍新條淡緑翠光交暎虚亭錦鴛霜鷺荷徑拾¶
幽蘋香度䦨干屈曲紅妝映薄綺踈櫺風清夜横塘月¶
滿水净見移星　堪聽㣲雨過媻姍藻荇瑣碎浮萍便¶
移轉交牀湘簟方屏練靄鱗雲旋滿聲不斷檐響風鈴¶
重開宴瑶池雪沁山露佛頭青¶
　　前調　　　　　　　　　　　　秦　觀¶
山抹㣲雲天黏衰草畫角聲斷譙門暫停征棹聊共引¶
<pb:KR4j0074_WYG_060-9a>¶
離尊多少蓬萊舊事空回首煙靄紛紛斜陽外寒鴉數¶
點流水遶孤村　消魂當此際香囊暗觧羅帶輕分謾¶
贏得青樓薄倖名存此去何時見也襟袖上空染啼痕¶
傷情處髙城望斷燈火已黄昏¶
　　前調　　　　　　　　　　　　秦　觀¶
紅蓼花繁黄蘆葉亂夜深玉露初零霽天空闊雲淡楚¶
江清獨棹孤篷小艇悠悠過煙渚沙汀金鈎細絲綸慢¶
捲牽動一潭星　時時横短笛清風皓月相與忘形任¶
<pb:KR4j0074_WYG_060-9b>¶
人笑生涯泛梗飄萍飲罷不妨醉臥塵勞事有耳誰聽¶
江風静日髙未起枕上酒㣲醒¶
　　前調　　　　　　　　　　　　秦　觀¶
碧水驚秋黄雲凝暮敗葉零亂空堦洞房人静斜月照¶
徘徊又是重陽近也聽幾處砧杵聲催西牎下風揺翠¶
竹疑是故人來　傷懐増悵望新懽易失徃事難猜問¶
籬邉黄菊知為誰開謾道愁須殢酒酒未醒愁已先回¶
憑䦨久金波漸轉白露點蒼苔¶
<pb:KR4j0074_WYG_060-10a>¶
　　前調　　　　　　　　　　　　秦　觀¶
晩色雲開春随人意驟雨方過還晴髙堂芳樹飛燕蹴¶
紅英舞困榆錢自落秋千外緑水橋平東風裏朱門映¶
柳低按小秦筝　多情行樂處珠鈿翠盖玉轡紅纓漸¶
酒空金榼花困蓬瀛豆䓻梢頭舊恨十年夢屈指堪驚¶
凭䦨久踈簾淡日寂寞下蕪城¶
　　前調　　　　　　　　　　　　晁補之¶
鷗起蘋中魚驚荷底畫船天上來時翠灣紅渚亂似武¶
<pb:KR4j0074_WYG_060-10b>¶
陵迷更晩青山更好孤雲帶逺雨絲垂清歌裏金尊未¶
掩誰使動分攜　竹林髙晉阮阿咸蕭散猶媿風期便¶
棄官終隐釣叟苔磯縱是冥鴻雲外應念我垂翼低飛¶
新詞好他年認取天際片帆歸¶
　　前調(憶廬/山)　　　　　　　　　　晁補之¶
欲買廬山山前三畞小橋横過松間變名呉市誰認舊¶
容顏最好棲賢峽外應自此都隔塵寰人稀到壺中化¶
國光景更堪閒　無心求至道柴門閉了飽睡甘餐幸¶
<pb:KR4j0074_WYG_060-11a>¶
兒成孫長為埽家山若問他年歸去驀地也雙槳來還¶
愁難舍清風萬壑髙處正躋攀¶
　　前調(荅季/良)　　　　　　　　　　晁補之¶
聞説秋來乗槎心嬾夢回三島波間便思黄帽同我老¶
山顏上界仙人官府何似我蕭散塵寰雲無止流泉自¶
急此意本來閒　寂寥松桂圃陪君好語亦可忘餐況¶
瓊枝玉蕊秀滿春山若問幽棲何意莫道是飛鳥知還¶
無言處孫登半嶺髙詠更難攀¶
<pb:KR4j0074_WYG_060-11b>¶
　　前調(題自畫蓮社/圖次東坡韻)　　　　　　　晁補之¶
歸去來兮名山何處夢中廬阜嵯峨二林深處幽士徃¶
來多看畫逺公蓮社教兒誦李白長歌如重到丹巖翠¶
户瓊草秀金坡　生綃雙幅上諸賢巾履文彩天梭社¶
中客禪心古井無波我似淵明逃社怡顏眄百尺庭柯¶
牛閒放奚童任嬾吾已廢鞭蓑¶
　　前調　　　　　　　　　　　　晁補之¶
鄉物牽情家山回首浩然歸興難收報恩心事投老判¶
<pb:KR4j0074_WYG_060-12a>¶
悠悠却笑當年牛下空自許激烈寒謳成何事夷猶桂¶
楫蘭芷詠芳洲　人生萍梗迹誰非樂土何處吾州算¶
不須臨岐惝怳遲留要看香爐瀑布丹楓亂江色凝秋¶
真堪與瀟湘暮雨圖上畫扁舟¶
　　前調(茶/)　　　　　　　　　　　陳師道¶
閩嶺先春琅函聫璧帝所分落人間綺牎纖手一縷破¶
雙團雲裏遊龍舞鳳香霧起飛月輪邉華堂静松風竹¶
雪金鼎沸潺湲　門䦨車馬動扶黄藉白小袖髙鬟漸¶
<pb:KR4j0074_WYG_060-12b>¶
胷裏輪囷肺腑生寒喚起謫仙醉倒翻湖海傾瀉濤瀾¶
笙歌散風簾月幙禪榻鬢絲斑¶
　　前調(八月十/六夜)　　　　　　　　　李之儀¶
一到江南三逢此夜舉頭羞見嬋娟黯然懐抱特地遣¶
誰寛分外清光潑眼迷滉漾無計抅攔天如洗星河盡¶
掩全勝異時看　佳人還憶否年時此際相見方難漫¶
紅綾偷寄孤被添寒何事佳期再覩翻悵望重疊闗山¶
歸來呵休教獨自腸斷對團圓¶
<pb:KR4j0074_WYG_060-13a>¶
　　前調(碾龍團為/供者報之)　　　　　　　　李之儀¶
花陌千條珠簾十里夢中還是揚州月斜河漢曽記醉¶
歌樓誰賦紅綾小砑因飛絮天與風流春常在仙源路¶
隔空自泛漁舟　新秋初雨過龍團細碾雪乳浮甌問¶
殷勤何處特地相留應念長門賦罷消渇甚無物堪酬¶
情無盡金扉玉榜何日許重遊¶
　　前調　　　　　　　　　　　　毛　滂¶
爍石炎曦迷雲急雨院落槐午隂清藕花開徧緑細一¶
<pb:KR4j0074_WYG_060-13b>¶
池萍槽下珍珠溜溜龍團破河朔餘酲䦨干外梧桐葉¶
底金井轆轤聲　盈盈開霧帳珊瑚連枕雲母圍屏對¶
肌膚冰雪自有凉生翠袖風回畫扇拂香篆虯尾斜横¶
北牎晩娟娟静色竹影上簾旌¶
　　前調(西園月/夜賞花)　　　　　　　　　毛　滂¶
馬絡青絲障開紅錦小晴初斷香塵芳醪持燭别有箇¶
佳人飛盖西園午夜花梢冷雲月朧明應還惜留花伴¶
月占定可憐春　佳人争插帽已殘芳樹猶綴餘英任¶
<pb:KR4j0074_WYG_060-14a>¶
紅辭香散蜨恨蜂嗔醉也和春戴去深院落初馥鑪熏¶
玉臺畔從教卸了留映晩妝新¶
　　前調(重陽後/次元直)　　　　　　　　　舒　亶¶
寒日穿簾澄江憑檻練光浮動餘霞蓼汀蘆渚黄葉襯¶
孤花天外征帆隐隐殘雲共流水無涯登臨處瓊枝㶑¶
灔風帽醉敧斜　豐年時節好玉香田舍酒滿漁家算¶
浮世勞生事事輸他便恁從今酩酊休更問白雪籠紗¶
還須仗神仙妙手傳向畫圖誇¶
<pb:KR4j0074_WYG_060-14b>¶
　　前調(後一日再/次馮通直)　　　　　　　　舒　亶¶
紅葉飄零寒煙疎淡樓臺半在雲間望中風景圖畫也¶
應難又是重陽過了東籬下黄菊䦨珊陶潜去風流載¶
酒秋意與人間　霞冠敧倒處瑶臺唱罷如夢中還但¶
醉裏贏得滿眼青山華髮看看滿也留不住當日朱顏¶
平生事從頭話了獨自却凭䦨¶
　　前調(送道/宗)　　　　　　　　　　舒　亶¶
閶闔天門芙蓉春殿幾年目斷雞翹短蓬秋鬢端幸倚¶
<pb:KR4j0074_WYG_060-15a>¶
瓊瑶南圃花邉小院西湖畔雲底雙橋歸時節紅香露¶
冷月影上芭蕉　明朝那可望旗亭煙草柳渡寒潮但¶
萬户千門恨客歌樵戲綵光浮衮繡聽鳴珂響逼雲霄¶
應回首綺裘醉客還是獨吹簫¶
　　前調　　　　　　　　　　　　趙令畤¶
玉枕生凉金釭傳曉敗葉飛破清秋雨餘翻浪渺渺阻¶
行舟暫繫汀洲側畔風夜起荻葉添愁銀屏逺龍香漸¶
盡還似夢揚州　更籌何太永當年情事今日堪酬最¶
<pb:KR4j0074_WYG_060-15b>¶
苦恨紅樓笑我飄浮為寄相思細字教字字愁蹙睂頭¶
凄凉久漁人唱曉随月過横溝¶
　　前調(甘露寺/試賜茶)　　　　　　　　　米　芾¶
雅燕飛觴清談揮麈使君髙㑹羣賢宻雲雙鳳初破縷¶
金團牎外鑪煙自動開缾試二品香泉輕濤起香生玉¶
麈雪濺紫甌圓　嬌鬟宜美盼雙擎翠袖穩歩紅蓮座¶
中客翻愁酒醒歌䦨點上紗籠畫燭花騘弄月影當軒¶
頻相顧餘歡未盡欲去且留連¶
<pb:KR4j0074_WYG_060-16a>¶
　　前調(懐任/昉)　　　　　　　　　　葛勝仲¶
百不為多一不為少阿誰昔仕吾邦共推任筆鴻鼎力¶
能扛不為桃花禄米讐書倦一葦横江招尋處徒行曳¶
杖曽不擁麾幢　山川真大好魚磯無恙宻嶺難雙聽¶
訟訴多就樵塢僧牎嵗月音容逺矣風流在遐想心降¶
雲煙路捜奇弔古時為酹空缸¶
　　前調　　　　　　　　　　　　周紫芝¶
樓上寒深江邉雪滿楚臺煙靄空濛一天飛絮零亂點¶
<pb:KR4j0074_WYG_060-16b>¶
孤篷似我華顛雪鬢渾無定漂泊孤蹤空凄黯江天又¶
晩風袖倚蒙茸　吾廬猶記得波横素練玉做寒峰更¶
短坡煙竹聲碎&KR0785;瓏擬問山隂舊路家何在水逺山重¶
漁蓑冷扁舟夢斷燈暗小牎中¶
　　前調　　　　　　　　　　　　周紫芝¶
曉色凝暾霜痕猶淺九天春意將回隔年花信先已到¶
江梅沉水煙濃如霧金波滿紅袖雙垂仙翁醉問春何¶
在春在玉東西　瑶臺人不老還從東壁來歩天墀且¶
<pb:KR4j0074_WYG_060-17a>¶
細看八甎花影遲遲㑹見朱顏緑鬢家長近咫尺天威¶
君知否天教雨露常滿嵗寒枝¶
　　前調(九日/)　　　　　　　　　　周紫芝¶
江遶淮城雲昏楚觀一枝煙笛誰横曉風吹帽霜日照¶
人明暗惱潘郎舊恨應追念菊老殘英秋空晩茱茰細¶
撚&KR0812;醁為誰傾　人間真夢境新愁未了緑鬢星星問¶
明年此㑹誰寄幽情倚盡一樓殘照何妨更月到簾旌¶
憑䦨久歌君妙曲誰是米嘉榮¶
<pb:KR4j0074_WYG_060-17b>¶
　　前調(宴黄/仲秉)　　　　　　　　　　葛　郯¶
紅葉飛時青山缺處鴈飛秋影斜陽鳳凰旌節何事到¶
吾鄉要見大江東去寒光静水與天長人争看恩袍煥¶
錦新惹御鑪香　滿城誇盛事兩邦鼓吹幾部笙簧看¶
萬紅千翠簇擁雲裳况是重陽近也茰露紫菊吐輕黄¶
休辭醉明朝一枕歌韻尚悠揚¶
　　前調(述懐/三首)　　　　　　　　　　葛　郯¶
歸去來兮苕波深處上有蒼翠千峰月橋煙墅家在五¶
<pb:KR4j0074_WYG_060-18a>¶
湖東試覓桃花流水雞犬静人迹纔通沙汀晩一天雲¶
錦飛下水晶宫　兩年官事少江梅霧暗多稼雲豐把¶
毗壇清夢盡入詩筒只欠蘆花夜宿金溪上一葦秋風¶
蓑衣在不辭重整來作釣魚翁¶
　　前調　　　　　　　　　　　　葛　郯¶
歸去來兮家林不逺夢魂飛繞煙峰洞房花朩只在小¶
池東誰道雲深無路小橋外一徑相通功名小從教羣¶
蟻鏖戰大槐宫　故人書夜到秫田百畞已兆年豐把¶
<pb:KR4j0074_WYG_060-18b>¶
烏程爛醉不數郫筒醉後村歌社舞團圞坐一笑春風¶
洪崖伴定驅鸞鶴時一訪仙翁¶
　　前調　　　　　　　　　　　　葛　郯¶
歸去來兮心空無物亂山不鬪睂峰夜禪久坐牎曉日¶
生東已絶乗槎妄想滄溪迥不與河通維摩室從教花¶
雨飛舞下天宫　何人開宴豆楚羮蓴嫩呉鱠盤豐看¶
一聲欸乃落日收筒應笑紅塵陌上津亭暮十里斜風¶
從今去青鞵黄帽分付紫髯翁¶
<pb:KR4j0074_WYG_060-19a>¶
　　前調(溧水無/想山作)　　　　　　　　　周邦彥¶
風老鶯雛雨肥梅子午隂佳樹清圓地卑山近衣潤費¶
鑪煙人静烏鳶自樂小橋外新緑濺濺凭䦨久黄蘆苦¶
竹疑泛九江船　年年如社燕飄流瀚海來寄修椽且¶
莫思身外長近尊前顦顇江南倦客不堪聽急管繁絃¶
歌筵畔先安簟枕容我醉時眼¶
　　前調(懐錢/塘)　　　　　　　　　　周邦彥¶
山崦籠春江城吹雨暮天煙淡雲昏酒旗漁市冷落杏¶
<pb:KR4j0074_WYG_060-19b>¶
花村蘇小當年秀骨縈蔓草空想羅裙潮聲起髙樓噴¶
笛五兩了無聞　凄凉懐故國朝鐘暮鼓十載紅塵但¶
夢魂迢遞長到呉門聞道花開陌上歌舊曲愁煞王孫¶
何時見名娃喚酒同倒甕頭春¶
　　前調　　　　　　　　　　　　周邦彥¶
花撲鞭梢風吹衫袖馬蹄初趁輕裝都城漸逺芳樹隐¶
斜陽未慣羇遊况味征鞍上滿目凄凉今宵裏三更皓¶
月愁斷九迴腸　佳人何處去别時無計同引離觴但¶
<pb:KR4j0074_WYG_060-20a>¶
惟有相思兩處難忘去即十分去也如何向千種思量¶
凝眸處黄昏畫角天逺路岐長¶
　　前調　　　　　　　　　　　　周邦彥¶
白玉樓髙廣寒宫闊暮雲如障搴開銀河一派流出碧¶
天來無數星躔玉孛冰輪動光滿樓臺登臨處全勝瀛¶
海弱水浸蓬萊　雲鬟香霧濕月娥韻壓雲凍江梅况¶
餐花飲露莫惜徘徊坐看人間如掌山河影倒入瓊杯¶
歸來晩笛聲吹徹九萬里塵埃¶
<pb:KR4j0074_WYG_060-20b>¶
　　前調　　　　　　　　　　　　晁端禮¶
緑繞羣峰紅揺千柄夜來暑雨初收共君乗興輕舫信¶
悠悠且盡一尊别酒荷香裏滿酌輕謳明朝去征颿夜¶
落何處好汀洲　風流吾小阮朝辭東觀夕向南州況¶
聖時争教賈傅淹留若過潯陽亭上琶琶淚莫灑清秋¶
堤邉柳從今愛惜留待繫歸舟¶
　　前調　　　　　　　　　　　　晁端禮¶
天與疎慵人憐憔悴分甘抛棄簪纓有時乗興波上葉¶
<pb:KR4j0074_WYG_060-21a>¶
舟輕十里横塘過雨荷香細蘋末風清真如畫殘霞淡¶
日偏向柳梢明　凝情塵網外鱸魚旋鱠芳酒深傾又¶
算來何須身外浮名無限滄浪好景蓑笠下且遣餘生¶
長歌去機心盡矣鷗鷺莫相驚¶
　　前調　　　　　　　　　　　　晁端禮¶
雪滿貂裘風揺金轡笑看錦帶呉鈎照人青鬢年少定¶
封侯此去馬蹄何處山萬疊濟水南州君知否劉郎未¶
老曽是恣狂遊　風流佳麗地十年屈指一夢迴頭最¶
<pb:KR4j0074_WYG_060-21b>¶
難忘西湖北渚澄秋玉砌雕䦨好在桃共李曽憶人不¶
衰翁也多情為我將恨寄紅樓¶
　　前調　　　　　　　　　　　　晁端禮¶
北渚澄瀾南山凝翠望中渾似仙鄉萬家煙靄朱户鎖¶
垂楊好似飛泉潄玉迴環徧小曲深坊西風裏芙蕖帶¶
雨飄散滿城香　㣲凉湖上好橋横倒影月練飛光命¶
玳簮促席雲鬢分行誰似風流太守端觧道春草池塘¶
須留戀神京縱好此地也難忘¶
<pb:KR4j0074_WYG_060-22a>¶
　　前調　　　　　　　　　　　　沈㑹宗¶
柳與堤迴橋随湖轉望中如在蓬萊水禽髙下煙霧歛¶
還開認是仙翁住處都不見一點塵埃壺天晩清寒帶¶
雪光景自徘徊　髙才廊廟手當年平歩直到堯堦况¶
今朝調鼎尤待鹽梅只恐身閒不久難留戀花月樓臺¶
看新嵗春風且送五馬過江來¶
　　前調　　　　　　　　　　　　沈㑹宗¶
雪底尋梅冰痕觀水晩來天氣尤寒漸聞歌笑輕暖發¶
<pb:KR4j0074_WYG_060-22b>¶
春妍賞盡十洲新景依稀見三島風煙判深夜一年月¶
色只是這番圓　熈然千里地何妨載酒頻上湖船况¶
坐中髙客不日朝天須勝人間好處沒箇事贏得尊前¶
東風近侵尋桃李别做醉夤縁¶
　　前調　　　　　　　　　　　　陳　瓘¶
淮葉繽紛江煙濃淡别尊同倒寒暉未逢春信霜露惹¶
征衣徃事元無是處何須待回首知非春鵑語從來勸¶
我長道不如歸　家山何處近江樓簾棟夕捲朝飛問¶
<pb:KR4j0074_WYG_060-23a>¶
西江筍蕨何似鱸肥且置華胥舊夢忘言處千古同時¶
君知我平生心事相契古來稀¶
　　前調(桂二/首)　　　　　　　　　　向子諲¶
月窟蟠根靈巖分種絶知不是塵凡瑠璃翦葉金粟綴¶
花繁黄菊周旋避舍友蘭蕙羞殺山礬清香逺秋風十¶
里鼻觀已先參　酒䦨聽我語平生半是江北江南經¶
行處無窮緑水青山常被此花相惱思共老結屋中間¶
不因著薌林底事游戱到人寰¶
<pb:KR4j0074_WYG_060-23b>¶
　　前調　　　　　　　　　　　　向子諲¶
瑟瑟金風團團玉露巖花秀發秋光水邉一笑十里得¶
清香疑是蕊宫仙子新妝就嬌額塗黄霜天晩妖紅麗¶
紫回首緫堪傷　中央孕正色更留明月偏照何妨便¶
髙如蘭菊也讓芬芳輸與薌林居士㣲吟罷閒據胡牀¶
須知道天教尤物相伴老江鄉¶
　　前調　　　　　　　　　　　　蔡　伸¶
煙鎖長堤雲横孤嶼斷橋流水溶溶凭䦨凝望逺目送¶
<pb:KR4j0074_WYG_060-24a>¶
征鴻桃葉溪邉舊事如春夢回首無蹤難忘處紫薇花¶
下清夜一尊同　東城㩦手地尋芳選勝賞徧珍叢念¶
紫簫聲闋燕子樓空好是盧郎未老佳期在端有相逢¶
重重恨聊憑紅葉和淚寄西風¶
　　前調　　　　　　　　　　　　蔡　伸¶
風捲龍沙雲垂平野晩來宻雪交飛坐看䦨檻瓊蕊徧¶
寒枝妝點蘭房景致金鋪掩簾幙低垂紅爐畔淺斟低¶
唱天色正相宜　更䦨人半醉香肌玉暖寳髻雲敧又¶
<pb:KR4j0074_WYG_060-24b>¶
何須髙㑹梁苑瑶池堪笑子猷訪戴清興盡忍凍空回¶
仍休羡漁人江上披得一蓑歸¶
　　前調　　　　　　　　　　　　蔡　伸¶
鸚鵡洲邉芙蓉城下迥然水秀山明小舟雙槳特地訪¶
雲英驚破蘭衾好夢開朱户一笑相迎良宵永南牎皓¶
月依舊照娉婷　别來無限恨持杯欲語恍若魂驚愴¶
霎時相見又慘離情還是匆匆去也重攜手宻語叮嚀¶
佳期在寳釵鸞鏡端不負平生¶
<pb:KR4j0074_WYG_060-25a>¶
　　前調(上元黄子/餘席上)　　　　　　　　王庭珪¶
宿雨初收晩風㣲度萬家簾捲青煙暗塵随馬人物似¶
神仙試問天公借月天須放明月教圓應移下廣寒宫¶
殿燈火接星躔　盧川元古郡當時太守賔從俱賢到¶
如今萬井歌吹喧闐花下紅妝賣酒時相遇曲水橋邊¶
誰知道山城父老重見中興年¶
　　前調(雨後極目/亭寄友)　　　　　　　　葉夢得¶
麥隴如雲清風吹破夜來疎雨纔晴滿川煙草殘照落¶
<pb:KR4j0074_WYG_060-25b>¶
㣲明縹緲危䦨曲檻遥天盡日脚初平青林外參差暝¶
靄縈帶逺山横　孤城春雨過緑隂是處時有鶯聲問¶
落絮遊絲畢竟何成信歩蒼苔遶徧真堪付閒客閒行¶
㣲吟罷重回皓首江海渺遥情¶
　　前調　　　　　　　　　　　　葉夢得¶
一曲離歌煙林人去馬頭㣲雪新晴隔年光景回首近¶
清明斷送殘花又老春波静湖水初平誰重到雕䦨盡¶
日遥想畫橋横　髙城凝望久何人為我重唱餘聲問¶
<pb:KR4j0074_WYG_060-26a>¶
桃李更有幾處隂成老去從遊似夢尊前事空有經行¶
猶能記殷勤寄語多謝故人情¶
　　前調(七夕/)　　　　　　　　　　趙長卿¶
雨洗長空風清雲路又還准備佳期夜凉如水一似去¶
秋時渺渺銀河浪静星橋外香靄馡馡霞軺舉鸞驂鵲¶
馭穩穩過飛梯　經年成間阻相逢無語應喜應悲怕¶
玉繩低處依舊暌離和我愁腸萬縷嫦娥怨底事來遲¶
廣寒殿春風桂魄首與慰相思¶
<pb:KR4j0074_WYG_060-26b>¶
　　前調(和胡明仲/桂花詞)　　　　　　　　劉子翬¶
秋入㣲隂凉生平逺小山愁絶天南似聞還斷飛䇿徧¶
千巖葉底輕黄纂纂惱人是㣲裂芳緘翛然勝清真冷¶
淡無豔寄塵凡　澂潭敧兩岸波光揺動碧影相參任¶
西風十里吹度松杉我自寒灰槁木凝神處不覺醺酣¶
歸來晩飛花無迹明月滿空函¶
　　前調(賞牡/丹)　　　　　　　　　　曽　覿¶
冶態輕盈香風揺蕩畫䦨淑景初長彩霞深處明豔奪¶
<pb:KR4j0074_WYG_060-27a>¶
昭陽試問沈香舊事應勸我莫負韶光多情是低徊顧¶
影雲幙淡㣲凉　人間春更好一枝斜插猶記疎狂到¶
如今潘鬢暗點呉霜樂事直須年少何妨&KR0838;一醉千觴¶
醺醺醉壺天向晩春思正悠揚¶
　　前調(和洪相景伯/呈景盧内翰)　　　　　　　辛棄疾¶
急管哀絃長歌慢舞連娟十様宫睂不堪紅紫風雨曉¶
稀稀惟有楊花飛絮依舊是萍滿芳池酴醿在青虬快¶
翦插徧古銅彜　誰將春色去鸞膠難覓絃斷蛛絲恨¶
<pb:KR4j0074_WYG_060-27b>¶
牡丹多病也費醫治夢裏尋春不見空腸斷怎得春知¶
休惆悵一觴一詠須刻右軍碑¶
　　前調(游豫章東/湖再用韻)　　　　　　　　辛棄疾¶
柳外尋春花邊得句怪公喜氣軒睂陽春白雪清唱古¶
今稀曽是金鑾舊客記鳳凰獨遶天池揮毫罷天顏有¶
喜催賜尚方彜　只今江山逺鈞天夢覺清淚如絲算¶
除非痛把酒療花治明日五湖佳興扁舟去一笑誰知¶
溪堂好且&KR0838;一醉倚杖讀韓碑¶
<pb:KR4j0074_WYG_060-28a>¶
　　前調　　　　　　　　　　　　辛棄疾¶
西崦斜陽東江流水物華不為人留琤然一葉天下已¶
知秋屈指人間得意問誰是騎鶴揚州君知我從來雅¶
興未老已滄洲　無窮身外事百年能幾一醉都休恨¶
兒曹抵死謂我心憂況有溪山杖履阮籍輩須我來遊¶
還堪笑機心早覺海上有驚鷗¶
　　前調　　　　　　　　　　　　黄公度¶
一徑又分三亭鼎峙小園别是清幽曲䦨低檻春色四¶
<pb:KR4j0074_WYG_060-28b>¶
時留怪石參差卧虎長松痩偃蹇拏虯攜笻晩風來萬¶
里冷撼一天秋　優游銷永晝琴尊左右賓主風流且¶
偷閒不妨身在南州故國歸帆隐隐念西崑徃事悠悠¶
都休問金釵十二滿酌聽輕謳¶
　　前調(和催/梅)　　　　　　　　　　葛立方¶
未許蜂知難教雀啅芳叢猶是寒叢東風觧凍春仗做¶
春工何事仙葩未放寒苞祕冰麝香濃應須是驚聞羯¶
鼔誰敢噴髯龍　梅花君自看丁香已白桃臉將紅結¶
<pb:KR4j0074_WYG_060-29a>¶
嵗寒三友久遲筠松要看含章檐下閒妝靚春睡朦朧¶
知音是凍雲影底鐵靣葛仙翁¶
　　前調(探梅/)　　　　　　　　　　葛立方¶
狂吹鳴籬祥霙翦水分明欺壓寒梅冰威初斂曦影上¶
池臺應有一番和氣南枝上恐有春來須勤探呼吾笻¶
杖屐齒上蒼苔　春風渾未到裴回香逕廵遶千廻見¶
瓊英一點小占條枚且看先鋒鬪豔看看便繁蕾齊開¶
香浮動㣲熏詩夢須更著詩催¶
<pb:KR4j0074_WYG_060-29b>¶
　　前調(賞梅/)　　　　　　　　　　葛立方¶
臘雪方凝春曦俄漏畫堂小秩芳筵玉壺仙蕊簾外羃¶
瑶煙莫話青山萬樹聊須對一段孤妍杯行處香參鼻¶
觀百濯未為賢　吾廬何處好繡香竹畔偶桂溪邊且¶
為渠珍重滿泛金船已&KR0838;春醒一枕如今且醉倒花前¶
花飛後歡呼一笑又是説明年¶
　　前調(簮梅/)　　　　　　　　　　葛立方¶
弄月黄昏封霜清曉數枝影堕溪濱化工仙手幻出一¶
<pb:KR4j0074_WYG_060-30a>¶
番新片片雕酥碾玉寒苞似已洩香塵聊相對畸人投¶
分尊酒認荀陳　吾年今老矣佳人薄相笑插林巾媿¶
蒼顔白髮回授烏雲玉鏡臺邊試看相宜是淺笑輕顰¶
君知否夀陽額上不似髮邊春¶
　　前調(評梅/)　　　　　　　　　　葛立方¶
一陣清香不知來處元來梅巳舒英出籬含笑芳意為¶
人傾細看髙標孤韻誰家有别得花人應須是魏徴嫵¶
媚夷甫太鮮明　北枝方半吐水邊踈影綽約娉婷問¶
<pb:KR4j0074_WYG_060-30b>¶
横空皎月匝地寒霙何似此花清絶憑君為仔細推評¶
幽奇處素娥青女著意為横陳¶
　　前調　　　　　　　　　　　　葛立方¶
扉映琉璃牎揺雲母水堂新甃雲灣際天波面玉鏡寳¶
匳寛䦨外青山幾疊瑶煙歛影落千鬟寒汀晩蘆花飛¶
雪風定白鷗閒　塵寰何處有方壺圓嶠弱水波翻問¶
何如藜杖此地躋攀種竹今逾萬箇風枝静日報平安¶
他年事蒼雲此處千畞看栖鸞¶
<pb:KR4j0074_WYG_060-31a>¶
　　前調(臨安晩/秋登臨)　　　　　　　　　程　垓¶
南月驚烏西風破鴈又是秋滿平湖採蓮人盡寒色戰¶
菰蒲舊信江南好景一萬里輕覓蓴鱸誰知道呉儂未¶
識蜀客已情孤　憑髙増悵望湘雲盡處都是平蕪問¶
故鄉何日重見吾廬縱有荷紉芰製終不似菊短籬疎¶
歸情逺三更雨夢依舊遶庭梧¶
　　前調(寄葉蔚/宗二首)　　　　　　　　　呉　儆¶
宿雨滋蘭輕風颭柳新來随處和融幽䦨曲逕花氣巧¶
<pb:KR4j0074_WYG_060-31b>¶
相通燕子纔來又語帶芹泥時點芳叢㣲中酒日長睡¶
起心事在睂峰　年年春好處聫鑣蕩槳拾翠挼紅任¶
金貂醉脱不放杯空誰信風流一别當時事已逐飛鴻¶
雲山晩䦨干罷倚煙寺起踈鐘¶
　　前調　　　　　　　　　　　　呉　儆¶
水滿池塘鶯啼楊柳燕忙知為泥融桃花流水竹外小¶
橋通又是一春憔悴摘殘英遶徧芳叢長安逺平蕪盡¶
處疊疊但雲峰　西湖行樂處牙檣漾鷁錦帳翻紅想¶
<pb:KR4j0074_WYG_060-32a>¶
年時桃李應已成空欲寫相思寄與雲天闊難覓征鴻¶
空凝想時時殘夢依約上陽鐘¶
　　前調　　　　　　　　　　　　袁去華¶
麥隴黄輕桑疇緑暗野橋新碧泱泱怕春歸去鶯語燕¶
飛忙風定閒花自落穿幽徑拾蕊尋香曽來處孤雲翠¶
壁依舊挂斜陽　客愁知幾許唯思徑醉誰與持觴料¶
文君衣帶為我偷長苦憶新晴晝永閒相伴刺繡明牎¶
何時得西風夜永枕簟共新凉¶
<pb:KR4j0074_WYG_060-32b>¶
　　前調(促織/)　　　　　　　　　　張　鎡¶
月洗髙梧露漙幽草寳釵樓外秋深土花沿翠螢火墜¶
牆隂静聽寒聲斷續㣲韻轉凄咽悲沈争求侣殷勤勸¶
織促破曉機心　兒時曽記得呼燈灌穴斂歩随音任¶
滿身花影猶自追尋㩦向畫堂試鬪亭臺小籠巧裝金¶
今休説從渠牀下凉夜聽孤吟¶
　　前調(欲之官/永興)　　　　　　　　　黄　機¶
二十年間舊遊蹤跡夢飛岳麓湘灣征衫再理秋老菊¶
<pb:KR4j0074_WYG_060-33a>¶
花天為客問君何好愛水光山色争姸經行處旗亭沽¶
酒曽記屋東偏　噫其吾甚矣不慚蹇拙欲鬬嬋娟辦¶
輕輿短艇强載衰顏人道郴陽無鴈奈情鍾藕斷絲聯¶
須相憶新詩賦就時復寄呉牋¶
　　前調(改倅東/陽留别)　　　　　　　　　毛　幵¶
世事難窮人生無定偶然蓬轉萍浮為誰教我徙宦到¶
東州還似翩翩海燕乗春至歸及凉秋回頭笑渾家數¶
口又泛五湖舟　悠悠當此去黄童白叟莫謾相留但¶
<pb:KR4j0074_WYG_060-33b>¶
谿山好處深負重遊珍重諸公送我臨岐淚欲語先流¶
應須記從今風月相憶在南樓¶
　　前調(雨中賦/牡丹)　　　　　　　　　汪　莘¶
雲遶花屏天横練帶畫堂三月初三斜風細雨羅幕護¶
輕寒無數天香國色枝枝帶洛浦嵩山燒紅燭吞星浴¶
日光射九霞冠　仙宫深幾許黄鶯問道紫燕窺簾似¶
太真姊妹半醒㣲酣須信生來富貴何曽在草舍茅庵¶
皇州近扁舟載去春色冠江南¶
<pb:KR4j0074_WYG_060-34a>¶
　　前調(夀金/黄州)　　　　　　　　　　汪　莘¶
雲夢南來岷嶓東㑹樓前天水蒼茫黄州太守萬里作¶
金湯淮上煙塵初斂仍安集耕隴漁鄉須知道綸巾羽¶
扇不獨數周郎　生朝遥想處雪消赤壁春動黄岡有¶
新翻楊柳細抹絲簧竹外一枝更好各回首清淺池塘¶
看看也天邊鳳詔歸侍赭袍光¶
　　前調　　　　　　　　　　　　呉　潛¶
漠漠春隂疎疎春雨鵓鳩喚起春眼小園人静獨自倚¶
<pb:KR4j0074_WYG_060-34b>¶
秋千又見飄紅墮雪芳徑裏都是花鈿年年事閒愁閒¶
悶挂在緑楊邊　尋思都徧了功名竹帛富貴貂蟬但¶
身為利鎖心被名牽争似依山傍水數椽外二頃良田¶
無縈絆炊粳釀秫長是好花天¶
　　前調(擘蟹/)　　　　　　　　　　方　岳¶
半殻含黄雙螯擘紫風流渾是蘆花江頭秋老誰了酒¶
生涯玉質金相如許怎消受明月寒沙橙香也不閒左¶
手除是付詩家　草泥行郭索横戈曽怒張翰浮誇笑¶
<pb:KR4j0074_WYG_060-35a>¶
　鱸魚雖好風味争些醉嚼霜前䯳雪江湖夢不枉歸槎¶
　停杯問余其負腹是腹負余耶¶
　¶
　¶
　¶
　¶
　¶
　¶
<pb:KR4j0074_WYG_060-35b>¶
　¶
　¶
　¶
　¶
　¶
　¶
　¶
御選歴代詩餘巻六十¶

# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.507268
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷九十二目錄
<pb:KR4j0074_WYG_092-1a>¶
　欽定四庫全書¶
御選歴代詩餘巻九十二目錄(一百十/六字)¶
　　　摸魚兒(又一體/)¶
　　　　晁補之¶
　　　　辛棄疾(三首/)¶
　　　　劉克莊¶
　　　　杜旟¶
　　　　張炎¶
<pb:KR4j0074_WYG_092-1b>¶
　　　　施芸隱¶
　　　　何夢桂¶
　　　　莫崙¶
　　　　唐珏¶
　　　　李俊民¶
　　　　張翥¶
　　　　劉基¶
　　　　楊基¶
<pb:KR4j0074_WYG_092-2a>¶
　　　瞿佑(十首/)¶
　　前調(又一體/)¶
　　　李昴英(二首/)¶
　　　馮取洽¶
　　　張龍榮¶
　　　何夢桂(二首/)¶
　　　燕公楠¶
　　　楊果¶
<pb:KR4j0074_WYG_092-2b>¶
　　　李冶¶
　　　李天驥¶
　　　許有壬¶
　　　張翥(二首/)¶
　　　劉基¶
　　　林鴻¶
　　　呉易¶
　　前調(又一體/)¶
<pb:KR4j0074_WYG_092-3a>¶
　　　　元好問¶
　　　　白樸¶
　　　　盧摯¶
　¶
　¶
　¶
　¶
　¶
<pb:KR4j0074_WYG_092-3b>¶
　¶
　¶
　¶
　¶
　¶
　¶
　¶
御選歴代詩餘巻九十二目録¶
#+PROPERTY: JUAN 卷九十二
<pb:KR4j0074_WYG_092-4a>¶
　欽定四庫全書¶
御選歴代詩餘巻九十二(一百十/六字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　摸魚兒¶
　　　(又一體雙調一百十六字一名安慶摸一名買陂/塘一名陂塘柳此體為此調正格填詞家多用之)¶
　　　摸魚兒(東皋/寓居)　　　　　　　　　晁補之¶
　買陂塘旋栽楊柳依稀淮㟁湘浦東皋雨足新痕漲沙¶
<pb:KR4j0074_WYG_092-4b>¶
　觜鷺來鷗聚堪愛處最好是一川夜月光流渚無人獨¶
　舞任翠幄張天柔茵藉地酒盡未能去　青綾被莫憶¶
　金閨故步儒冠曾把身誤弓刀千騎成何事荒了邵平¶
　瓜圃君試覷滿青鏡星星鬢影今如許功名浪語便得¶
　似班超封侯萬里歸計恐遲暮¶
　　　前調　　　　　　　　　　　　辛棄疾¶
　更能消幾番風雨匆匆春又歸去惜春長怕花開早何¶
　况落紅無數春且住見説道天涯芳草無歸路怨春不¶
<pb:KR4j0074_WYG_092-5a>¶
語算只有殷勤畫簷蜘網盡日惹飛絮　長門事準擬¶
佳期又誤蛾睂曾有人妒千金縱買相如賦脈脈此情¶
誰訴君莫舞君不見玉環飛燕皆塵土閒愁最苦休去¶
倚危欄斜陽正在煙柳斷腸處¶
　　前調(觀潮/)　　　　　　　　　　辛棄疾¶
望飛來半空鷗鷺須臾動地鼙鼓截江組練驅山去鏖¶
戰未收貔虎朝又暮悄慣得呉兒不怕蛟龍怒風波平¶
步㸔紅斾驚飛跳魚直上蹙蹋浪花舞　憑誰問萬里¶
<pb:KR4j0074_WYG_092-5b>¶
長鯨吞吐人間兒戲千弩滔天力倦知何事白馬素車¶
東去堪恨處人道是屬鏤怨憤留千古功名自誤漫教¶
得陶朱五湖西子一舸弄煙雨¶
　　前調(雨巖怪石/名曰山鬼)　　　　　　　　辛棄疾¶
問何年此山來此西風落日無語㸔君似是羲皇上直¶
作太虚名汝溪上住算只有紅塵不到今猶古一杯誰¶
舉笑我醉呼君崔嵬未起山鳥覆杯去　須記取昨夜¶
龍湫風雨門前石浪掀舞四更山鬼吹燈嘯驚倒世間¶
<pb:KR4j0074_WYG_092-6a>¶
兒女依然處還問我清遊杖屨公良苦神交心許待萬¶
里攜君鞭笞鸞鳳送我遠遊賦¶
　　前調　　　　　　　　　　　　劉克莊¶
怪新來倚樓㸔鏡清狂渾不如舊暮雲千里傷心色那¶
更亂蟬疎柳凝望久愴故國百年漢闕誰回首功名大¶
謬歎采藥名山讀書精舍此計幾時就　封侯事久矣¶
輸人妙手扁舟聊作漁叟髙冠長劒都閒物世上切身¶
惟酒千載後君試㸔拔山扛鼎俱烏有英雄骨朽問顧¶
<pb:KR4j0074_WYG_092-6b>¶
曲周郎而今還解來聽小詞否¶
　　前調(湖上/)　　　　　　　　　　杜　旟¶
放扁舟萬山環處平鋪碧浪千頃仙人憐我征塵久借¶
與夢遊清枕風乍静望兩岸羣峰倒浸玻瓈影樓臺相¶
映更日薄煙輕荷花似醉飛鳥墮寒鏡　中都内羅綺¶
千街萬井天教此地幽勝仇池仙伯今何在隄柳幾眠¶
還醒君試問㸔此意只今更有何人領功名未竟待學¶
取鴟夷仍攜西子來動五湖興¶
<pb:KR4j0074_WYG_092-7a>¶
　　前調(登陸起濳/皆山樓)　　　　　　　　張　炎¶
步髙寒下觀浮逺清暉隔斷風雨醉魂誤入滁陽路落¶
莫不知何處闌屢拊又却是秋城自有芙蓉主重遊倦¶
旅對萬壑千巖長江巨浪空翠洒衣屨　景如許都被¶
樓臺占取晴嵐暖靄朝暮乾坤静裏閒居賦評泊水經¶
茶譜留勝侶更厎用林泉曳杖尋桑苧休休訪古看排¶
闥青來書牀嘯詠莫向惠峰去¶
　　前調(瓊花/)　　　　　　　　　　施芸隱¶
<pb:KR4j0074_WYG_092-7b>¶
柳蒙茸暗凌波路煙飛慘澹平楚香車深駐猊環掩遥¶
認翠華雲母芳景暮鴛甃悄銖衣來按飛瓊舞凄凉洛¶
浦漸玉漏沉沉清隂滿地乘月步虛去　銷凝處誰說¶
三生小杜翔螭聲斷簫鼓情知禁苑酥塵涴羞與倡紅¶
同譜春幾度想依舊苔痕長印唐昌土風流千古人在¶
小紅樓朱簾半捲香注玉壺露¶
　　前調　　　　　　　　　　　　何夢桂¶
把心期半生孤負玉堂元在何處朱絃彈絶無人聽空¶
<pb:KR4j0074_WYG_092-8a>¶
操離鸞烈女遇不遇休更問悠悠世事都如許人生草¶
露看百嵗勲名青銅鬢影撫劒淚如雨　知誰語落落¶
江空嵗暮人間一夢今古雷塘十里斜陽外野草寒鴉¶
無數身世寓聊爾耳江山有恨誰堪賦冰心更苦都說¶
與梅花參横月落一醉且歸去¶
　　前調　　　　　　　　　　　　莫　崙¶
聽春教燕顰鶯訴朝朝花困風雨六橋忘却清明後碧¶
盡柳絲千縷蜂蝶侶正閒覓閒花閒草閒歌舞最憐西¶
<pb:KR4j0074_WYG_092-8b>¶
子尚薄薄雲情盈盈波淚㸃㸃舊睂嫵　流紅記空汎¶
秋宮怨句才人何處嬌妒落紅無限隨風絮詩恨有誰¶
曾遇堪恨處恨二十四番花信催花去東君暗苦更多¶
囑多情多愁杜宇多訴斷腸語¶
　　前調(蓴/)　　　　　　　　　　　唐　珏¶
漸滄浪凍痕銷盡瓊絲初漾明鏡鮫人夜翦龍髯滑織¶
就水晶簾冷鳬葉凈最好似嫩荷半捲浮晴影玉流翠¶
凝早枯豉融香紅鹽和雪醉齒嚼清瑩　功名夢曾被¶
<pb:KR4j0074_WYG_092-9a>¶
秋風喚醒故人應動髙興悠然世味渾如水千里舊懷¶
誰省空對景奈回首姑蘓臺畔愁波暝煙寒夜静但只¶
有芳洲蘋花與老何日泛歸艇¶
　　前調　　　　　　　　　　　　李俊民¶
這光景能銷幾度大都數十寒暑結廬人在山深處萬¶
壑千巖風雨朝復暮甚不管堂堂背我青春去髙情自¶
許似野鶴孤雲江鷗逺水此興有誰阻　功名事休歎¶
儒冠多誤韓顛彭蹶無數一溪隔斷桃源路只有人家¶
<pb:KR4j0074_WYG_092-9b>¶
離黍歌且舞更不住醉中時出煙霞語暫來樵斧貪㸔¶
兩争棊人間不道俯仰成今古¶
　　前調(春遊連日病/酒賦此止之)　　　　　　　張　翥¶
過花朝澹煙輕雨東風還又春社客懷不斷還家夢只¶
泥酒杯陶寫孤館夜甚濃醉無人知道歸來也蘭燈半¶
灺任賦就魚箋絃抛玉軫誰念倦司馬　長安市幾度¶
攜尊命駕空驚遊興衰謝醉鄉天地無今古争得一襟¶
瀟灑春縱暇便不飲從教團雪揉花打觥籌己罷笑蜾¶
<pb:KR4j0074_WYG_092-10a>¶
蠃螟蛉吾今真止為報獨醒者¶
　　前調(雨/)　　　　　　　　　　　劉　基¶
灑軒牎數聲疎雨霎時驅退殘暑碧江風過龍鱗起天¶
際白雲如絮人老去但說道秋來先自傷心緖故鄉何¶
處望不見淵明菊荒三徑盡日漫凝佇　新凉夜兔影¶
沉沉漢渚寥寥鴻鴈飛度莎鷄絡緯閒相妒催得鬢絲¶
千縷芳草渡還又是蒼煙緑水連紅樹榮名幾許隨分¶
莫求多五湖有路波浪未應阻¶
<pb:KR4j0074_WYG_092-10b>¶
　　前調(感秋/)　　　　　　　　　　楊　基¶
問黄花為誰開晩青青猶遶西圃秋光又染芙蓉好那¶
更薄霜輕霧江逺處但望見寒煙衰草山無數凭闌不¶
語恨一㸃飛鴻數聲柔櫓都不帶愁去　當時夢空憶¶
邯鄲故歩山陽笛裏曾賦黄金散盡英雄老莫倚善題¶
鸚鵡君看取且信手提攜如意尊前舞浮名浪許要插¶
柳當門種桃臨水歸老舊遊路¶
　　前調(蘓堤/春曉)　　　　　　　　　　瞿　佑¶
<pb:KR4j0074_WYG_092-11a>¶
望西湖柳煙花霧樓臺非逺非近蘓堤十里籠春曉山¶
色空濛難認風漸順忽聽得鳴榔驚起沙鷗陣瑶堦露¶
潤把繡幕微褰紗牎半起未審甚時分　凭闌處水影¶
初浮日暈遊船未許開盡賣花聲裏香塵起羅帳玉人¶
猶困君莫問君不見繁華易覺光隂迅先尋芳信怕綠¶
葉成隂紅英結子留作異時恨¶
　　前調(平湖/秋月)　　　　　　　　　　瞿　佑¶
望西湖斷虹收雨長天秋水一色姮娥捧出黄金鏡照¶
<pb:KR4j0074_WYG_092-11b>¶
我清尊瑶席風浪息想此際驪龍熟睡鮫人泣吹殘短¶
笛對香霧雲鬟清輝玉臂今夕是何夕　凭闌處聽盡¶
更籌漏刻人間此景難得滿身風露颼颼冷何用水晶¶
屏隔君莫惜君不見坡仙樂事俱塵迹扁舟二客向赤¶
壁重遊山髙水落孤鶴夢中識¶
　　前調(斷橋/殘雪)　　　　　　　　　　瞿　佑¶
望西湖玉花飄後嫩寒猶自凝沍瑶臺夢斷飛瓊老惆¶
悵今吾非故斜日暮試指㸃橋南橋北經行路佳期又¶
<pb:KR4j0074_WYG_092-12a>¶
誤正環玦隨波淚鉛成水流入裏湖去　凭闌處十里¶
銀沙分布水泥深阻行歩孤山欲訪梅花信除是扁舟¶
飛渡君莫訴君不見酒尊誰酹逋仙墓詩魂未遇但寂¶
寞黄昏月香水影吟盡斷腸句¶
　　前調(雷峯/夕照)　　　　　　　　　　瞿　佑¶
望西湖雷峯夕照霞光雲彩紅粲相輪髙聳猶難礙何¶
况鈴音低喚堪愛翫最好是前山紫翠峰腰斷平銜一¶
半似金鏡初分火珠將墜萬丈瑞光散　凭闌處催罷¶
<pb:KR4j0074_WYG_092-12b>¶
舞羣歌伴游船競泊芳岸雕軿繡勒爭門入贏得六街¶
塵亂君莫歎君不見疎星澹月横微漢敲棊待旦聽鯨¶
吼華鐘鼉鳴急鼓光景暗中換¶
　　前調(麴院/荷風)　　　　　　　　　　瞿　佑¶
望西湖藕花風起紗牎午夢初覺吳娃小艇貪游戲衝¶
破浮萍一道閒自料多應是凌波競赴仙娥召輕揺桂¶
棹愛香袖翻空明妝映水齊唱採蓮調　凭闌處兩岸¶
波光相照樓臺簾影顛倒蜻蜓飛去鴛鴦散應有玉顔¶
<pb:KR4j0074_WYG_092-13a>¶
歡笑君莫誚君不見流光過眼催年少新凉又到漸苦¶
入芳心絲纒香竅荷背雨聲鬧¶
　　前調(花港/觀魚)　　　　　　　　　　瞿　佑¶
望西湖兩堤新漲粼粼綠痕微起水香波暖魚初上來¶
往岸脣沙觜遊棹檥又驚散茫然一去何曾止春融十¶
里愛桃浪翻紅萍星散紫此樂可知矣　凭闌處閒把¶
金鈎垂水波心頻掣雙鯉纖絲暗逐長竿裊牽動一簾¶
紋綺君莫喜君不見區區名利皆香餌朝恩暮已便紫¶
<pb:KR4j0074_WYG_092-13b>¶
綬金章不如蓑笠長臥釣船裏¶
　　前調(南屏/晩鐘)　　　　　　　　　　瞿　佑¶
望西湖暮天雲斂夕陽冉冉西墜落霞孤鶩齊飛處認¶
得南屏古寺行樂地便一霎夜昏花暝松煙翠鐘聲三¶
四見竹院僧歸蘭舟人散寂寞鳳城閉　凭闌處望斷¶
朱樓十二有人獨自憔悴青禽不到紅嬢去誰把錦書¶
重寄君莫睡君不見月華星彩尤增媚張燈就醉怎料¶
得明朝憂愁風雨日出更多事¶
<pb:KR4j0074_WYG_092-14a>¶
　　前調(柳浪/聞鶯)　　　　　　　　　　瞿　佑¶
望西湖六橋新柳曉煙籠絡不定迎風翠浪髙低起天¶
賦水情雲性宜掩映都漲滿杏花深巷桃花徑青濃綠¶
淨看鷗鷺驚飛魚龍起舞畫檝去相並　凭闌處兩兩¶
金梭抛競緜蠻巧語如詠銀屏記豆紅牙按提起去年¶
遊興君莫聽君不見歌樓多少新翻令鳳笙同韻好留¶
取長條渭城朝雨重與故人贈¶
　　前調(三潭/印月)　　　　　　　　　　瞿　佑¶
<pb:KR4j0074_WYG_092-14b>¶
望西湖暮蟾初出金波十里如瀉就中勝景三潭好不¶
照綺羅遊冶誰與話問素娥廣寒獨宿何曾嫁纖雲怎¶
惹看笑弄蘭芳輕揺桂影拭目辨真假　凭闌處儘把¶
閒情陶冩冰輪容易西下舞衫蹋破歌裙褪喚起更將¶
泉灑君莫捨君不見世間誰是長年者今宵醉也任顛¶
倒綸巾淋漓宫錦休放碧瑶斚¶
　　前調(兩峯/插雲)　　　　　　　　　　瞿　佑¶
望西湖兩峯齊聳亭亭南北相對玉山髙並三千丈俯¶
<pb:KR4j0074_WYG_092-15a>¶
視渺茫塵界雲靉靆遮不盡七層牎户雙飛葢經時歴¶
代向僧定人歸鈴音自語也似說成敗　凭闌處幾度¶
晴明隂晦山光依舊如黛白衣蒼狗多更變識破世間¶
情態君莫怪君不見英雄往日今何在羣仙久待便乘¶
此清風問之明月穩跨大鵬背¶
　　前調(又一體太送王/子文知  平州)　　　　　　李昴英¶
怪朝來片紅初痩半分春事風雨丹山碧水含離恨有¶
脚陽春難駐芳草渡似叫住東君滿樹黄鸝語無端杜¶
<pb:KR4j0074_WYG_092-15b>¶
宇報采石磯頭驚濤屋大寒色要春䕶　陽闗唱畫鷁¶
徘徊東渚相逢知又何處摩挲老劒䧺心在對酒漫評¶
今古君此去幾千里東南隻手擎天柱長生夀母更穩¶
步安輿三槐堂上好看綵衣舞¶
　　前調　　　　　　　　　　　　李昴英¶
曉風吹繡簾低舞霜霏香碎紅雨燕忙鶯嬾春無頼肯¶
為好花遮䕶渾不顧費多少工夫做得芳菲聚休顰百¶
五却自恨新年游疎醉少光景恁虛度　猊煙痩困起¶
<pb:KR4j0074_WYG_092-16a>¶
庭隂正午㳺絲飛絮無據千林濕翠須㬰徧難綠鬢根¶
霜縷愁絶處怎忍聽聲聲杜宇深深樹憑君寄語道去¶
也還來後期長在紫陌歳相遇¶
　　前調(和玉林遺蛻/山觀桃花)　　　　　　　馮取洽¶
歎劉郎那回輕别霏霏三落紅雨𤣥都觀裏應遺恨一¶
抹澹煙殘縷愁望處想霧暗雲深忘却來時路新花舊¶
主記刻羽流商裁紅翦翠山徑日將暮　空枝上時有¶
幽禽對語聲聲如問來否人生行樂須閒健衰老念誰¶
<pb:KR4j0074_WYG_092-16b>¶
免此吾所與在溪上深深錦繡花千塢何時定去但對¶
酒思君呼兒為我頻唱小桃句¶
　　前調　　　　　　　　　　　　張龍榮¶
又風塵暗斑吟袖西湖深處能浣晴雲片片平波影飛¶
趁棹歌聲遠回首喚髣髴記春風共載斜陽岸輕攜分¶
短悵柳密藏橋煙濃斷逕隔水語音换　思量徧前度¶
髙陽酒伴離蹤悲事何限雙峰塔露書空頴情共暮鴉¶
盤轉歸思嬾悄不似留眠水國蓮花畔燈簾暈滿正蠧¶
<pb:KR4j0074_WYG_092-17a>¶
帙重繙沉煤半冷風雨閉宵館¶
　　前調　　　　　　　　　　　　何夢桂¶
記年時人人何處長亭曾共尊酒酒闌歸去行人遠折¶
不盡長亭柳漸白首待把酒送君恰又清明後青條似¶
舊問江北江南離愁如我還更有人否　留不住强把¶
蔬盤瀹韭行舟又報潮候風急岸花飛盡也一曲啼紅¶
滿袖春波皺青草外人間此恨年年有留連握手歎人¶
世相逢百年歡笑能得幾回又¶
<pb:KR4j0074_WYG_092-17b>¶
　　前調(用前/韻)　　　　　　　　　　何夢桂¶
把人間古今勛業一時都付杯酒青山行徧人華髮老¶
盡門前青柳試回首記曉雨征衫又過年時後相逢故¶
舊說亭北樓南看花縱好能似少年否　還自笑應是¶
山林厭韭忘却兒童迎候興來漫學長沙舞要舞更無¶
長袖睂休皺歡笑外風濤世上時時有共君握手且盡¶
日尊前相&KR0838;一醉醉後明朝又¶
　　前調(答程雪/樓見夀)　　　　　　　　　燕公楠¶
<pb:KR4j0074_WYG_092-18a>¶
又浮生平頭六十登樓悵望荆楚出山小草成何事閒¶
却竹煙松雨空自許早揺落江潭一似琅琊樹蒼蒼天¶
路漫伏櫪心長銜圖志短嵗晏欲誰與　梅花賦飛墮¶
髙寒玉宇鐡腸還解情語英雄操與君侯耳過眼羣兒¶
誰數霜鬢縷祗夢聽樓頭翡翠催歸去清觴飛羽且細¶
酌盱泉酣歌郢雪風致美無度¶
　　前調(同遺山/賦鴈丘)　　　　　　　　　楊　果¶
悵年年鴈飛汾水秋風依舊蘭渚網羅驚破雙棲夢孤¶
<pb:KR4j0074_WYG_092-18b>¶
影亂翻波素還碎羽算古往今來只有相思苦朝朝暮¶
暮想塞北風沙江南煙月爭忍自來去　埋恨處依約¶
并門舊路一丘寂莫寒雨世間多少風流事天也有心¶
相妒休說與還却怕有情多被無情誤一杯會舉待細¶
讀悲歌滿傾清淚為爾酹黄土¶
　　前調(和遺山/鴈丘)　　　　　　　　　李　冶¶
鴈雙雙正分汾水回頭生死殊路天長地久相思債何¶
似眼前俱去摧勁羽儻萬一幽冥却有重逢處詩翁感¶
<pb:KR4j0074_WYG_092-19a>¶
遇把江北江南風嘹月唳并付一丘土　仍為汝小草¶
幽蘭麗句聲聲字字酸楚拍江秋影今何在宰木欲迷¶
堤樹霜魂苦算猶勝王嬙青塜真娘墓憑誰說與對鳥¶
道長空龍艘古渡馬耳淚如雨¶
　　前調(燈花/)　　　　　　　　　　李天驥¶
又何須向明還滅寒花㸃綴孤影玉龍度海吹魚浪煙¶
澹寶釵横鬢斜又整是蟲滴驪珠兩兩相交頸夜長人¶
静恁玉果低抛金錢暗卜此意有誰領　歡娛事料想¶
<pb:KR4j0074_WYG_092-19b>¶
憑伊先應帊綃新淚猶凝銀篦未忍輕挑去只恐暗風¶
吹盡重記省怕莫是明朝有箇青鸞信怎知無定算只¶
解窺人人孤影隻成痩又成病¶
　　前調(和明/初韻)　　　　　　　　　　許有壬¶
買陂塘旋栽楊柳歸來此是先務他鄉故里都休較舊¶
雨不如今雨鴻在渚笑爾尚南飛吾已安孤嶼黄花解¶
語道人老宜秋身安耐酒此正有真趣　鑾坡路大手¶
深慚燕許超騰又被鍾吕但求閒澹如元亮不恨詩無¶
<pb:KR4j0074_WYG_092-20a>¶
竒句傾綠醑厎須按樂天池上霓裳譜休論往古有三¶
日重陽約君同醉老子築西圃¶
　　前調(春日西/湖汎舟)　　　　　　　　　張　翥¶
漲西湖半篙新雨麴塵波外風軟蘭舟同上鴛鴦浦天¶
氣嫩寒輕暖簾半捲看一縷歌雲不礙桃花扇鶯嬌燕¶
婉任狂客無腸王孫有恨莫放酒杯淺　垂楊岸何處¶
紅亭翠館如今遊興全嬾山容水態依然好惟有綺羅¶
雲散君不見歌舞地青蕪滿目成秋苑斜陽又晩正落¶
<pb:KR4j0074_WYG_092-20b>¶
絮飛花將春欲去目送水天逺¶
　　前調(元夕贈楚/芳吳蘭)　　　　　　　　張　翥¶
記蘇臺舊時風景西樓燈火如畫嚴城月色依然好無¶
復綺羅遊冶歡意謝向客裏相逢還有詩陶寫金尊翠¶
斚把錦字新聲紅牙小拍分付倦司馬　繁華夢喚起¶
燕嬌鶯姹肯教辜負元夜楚芳玉潤呉蘭媚一曲夕陽¶
西下沉醉罷君試看人生誰是無情者先生歸也但留¶
意江南杏花春雨和淚在羅帊¶
<pb:KR4j0074_WYG_092-21a>¶
　　前調(金陵/秋夜)　　　　　　　　　　劉　基¶
正凄凉月明孤館那堪征鴈嘹唳不知衰鬢能多少還¶
共柳絲同毳朱户閉有瑟瑟蕭蕭落葉鳴莎砌斷魂不¶
繫又何必殷勤啼螿絡緯相伴夜迢遞　樵漁事天地¶
和人較計虛名枉誤身世流年衮衮長江逝回首碧雲¶
無際空引睇但滿眼芙蓉黄菊傷心麗風吹露洗寂寞¶
舊南朝凭闌懷古零淚在衣袂¶
　　前調(寄紅/橋)　　　　　　　　　　林　鴻¶
<pb:KR4j0074_WYG_092-21b>¶
記紅橋少年遊冶多少雨情雲緖金鞍幾度歸來晩香¶
靨笑迎朱户斷腸處是半醉微醒燈暗夜深語問情幾¶
許情應似吳蠶纒緜吞繭撩亂絲千縷　别離路澹月¶
乳鴉啼曙淚痕紅袖沾汚深懷遥想何年了空寄錦囊¶
佳句春欲去恨不得長繩繫日留春住相思最苦莫道¶
不消魂衷腸鐵石涕淚也如雨¶
　　前調(浙江/潮)　　　　　　　　　　呉　易¶
問天吳鞭江驅澥為誰簸弄如許一絲練影揺天末瞬¶
<pb:KR4j0074_WYG_092-22a>¶
息魚龍嘯舞流傳誤道白馬素車果否英雄怒訇訇雷¶
鼓看貝闕翻鯨鼇山蹴雪瑶島飛仙墮　傷心事不阻¶
投鞭飛渡鴟夷巨手何處覇圖牛斗曾雄踞氣壓廻瀾¶
萬弩今又古只恐怕蓬萊清淺迷歸路歸時記取有精¶
衛心癡麻姑眼老盼望久延佇¶
　　前調(又一體/並蔕蓮)　　　　　　　　　元好問¶
問蓮根有絲多少蓮心知為誰苦雙花脈脈嬌相向只¶
在舊家兒女天已許甚不教白頭生死鴛鴦浦夕陽無¶
<pb:KR4j0074_WYG_092-22b>¶
語算謝客煙中湘妃江上未是斷腸處　香匳夢好在¶
靈芝瑞露中間俯仰今古海枯石爛情緣在幽恨不埋¶
黄土相思樹流年度無端又被西風誤蘭舟少住怕載¶
酒重來紅衣半落狼藉卧風雨¶
　　前調(七夕用嚴/柔濟韻)　　　　　　　　白　樸¶
問雙星有情幾許消磨不盡今古年年此夕風流會香¶
暖月牎雲户聽笑語知幾處綵樓瓜果祈牛女蜘絲暗¶
度似抛擲金梭縈回錦字織就舊時句　愁雲暮漠漠¶
<pb:KR4j0074_WYG_092-23a>¶
　蒼煙桂樹人間心更誰訴擘釵分鈿蓬山逺一様絳河¶
　銀浦烏鵲渡離别苦啼妝洒盡新秋雨雲軿且駐算猶¶
　勝嫦娥倉皇奔月只有去時路¶
　　　前調(題雪樓先生/嵗寒亭詩巻)　　　　　　　盧　摰¶
　為君歌歳寒亭子無煩洲畔鸚鵡江山勝槩風霜地要¶
　近魯東家住丘壑趣應素愛昂霄老柏孤松樹登髙作¶
　賦想白雪陽春碧雲日暮別有倚樓處　金閨彦尚憶¶
　西清接武年來喬朩如許團茅時復羲皇上我醉欲眠¶
<pb:KR4j0074_WYG_092-23b>¶
　卿去歌欲舉還自悟君家琢就瓊瑶句疎齋試與倩倚¶
　竹佳人湘絃赴節凉滿北牎雨¶
　¶
　¶
　¶
　¶
　¶
御選歴代詩餘巻九十二¶

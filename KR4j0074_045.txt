# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:51.397978
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷四十五目録
<pb:KR4j0074_WYG_045-1a>¶
　欽定四庫全書¶
御選歴代詩餘巻四十五目録(起六十七字/至七十字)¶
　　　感皇恩(又一體/)¶
　　　　晁補之(二首/)¶
　　　　賀鑄¶
　　　　毛滂(二首/)¶
　　　　晁沖之(二首/)¶
　　　　周紫芝(三首/)¶
<pb:KR4j0074_WYG_045-1b>¶
　　　　葛郯(二首/)¶
　　　　周邦彦(二首/)¶
　　　　趙企¶
　　　　蔡伸¶
　　　　王庭珪¶
　　　　康與之¶
　　　　曽覿¶
　　　　辛棄疾(二首/)¶
<pb:KR4j0074_WYG_045-2a>¶
　　　陸游(二首/)¶
　　　韓淲(二首/)¶
　　　黄昇¶
　　　韓玉¶
　　　党懐英¶
　　　李俊民¶
　　　王惲¶
　　　吳子孝¶
<pb:KR4j0074_WYG_045-2b>¶
　　　馮盛世¶
　　解佩令(又一體/)¶
　　　晏幾道¶
　　看花回(又一體/)¶
　　　柳永¶
　　夢行雲¶
　　　吳文英¶
　　鳯凰閣¶
<pb:KR4j0074_WYG_045-3a>¶
　　　趙師俠¶
　　賣花聲(又一體/)¶
　　　莫是龍¶
　　垂絲釣(又一體/)¶
　　　袁去華¶
　　三奠子¶
　　　元好問¶
　　　王惲¶
<pb:KR4j0074_WYG_045-3b>¶
　　天仙子¶
　　　張先(五首/)¶
　　　趙令畤¶
　　　周紫芝¶
　　　吕渭老¶
　　　張元幹¶
　　　程垓¶
　　　楊愼¶
<pb:KR4j0074_WYG_045-4a>¶
　　　吳子孝¶
　　　夏復¶
　　　王微¶
　　青玉案(又一體/)¶
　　　歐陽修¶
　　　晁補之¶
　　　曹組¶
　　　張榘(二首/)¶
<pb:KR4j0074_WYG_045-4b>¶
　　　吳子孝¶
　　前調(又一體/)¶
　　　張榘¶
　　　周用¶
　　　張大烈(二首/)¶
　　前調(又一體/)¶
　　　裘昌今¶
　　兩同心¶
<pb:KR4j0074_WYG_045-5a>¶
　　　晏幾道¶
　　　黄庭堅¶
　　前調(又一體/)¶
　　　柳永¶
　　　楊无咎¶
　　行香子(又一體/)¶
　　　杜安世¶
　　拾翠羽¶
<pb:KR4j0074_WYG_045-5b>¶
　　　張孝祥¶
　　殢人嬌(又一體/)¶
　　　晏殊(三首/)¶
　　　蘇軾¶
　　歸田樂(又一體/)¶
　　　晏幾道¶
　　獻衷心(又一體/)¶
　　　顧夐¶
<pb:KR4j0074_WYG_045-6a>¶
　　佳人醉¶
　　　柳永¶
　　數花風¶
　　　張炎¶
　　月上海棠¶
　　　陸游(二首/)¶
　　前調(又一體/)¶
　　　段克巳¶
<pb:KR4j0074_WYG_045-6b>¶
　　　段成已(二首/)¶
　　小桃紅¶
　　　晏殊(二首/)¶
　　　程垓¶
　　　余桂英¶
　　惜黄花¶
　　　史達祖¶
　　雨中花令(又一體/)¶
<pb:KR4j0074_WYG_045-7a>¶
　　　　周紫芝¶
　¶
　¶
　¶
　¶
　¶
　¶
　¶
<pb:KR4j0074_WYG_045-7b>¶
　¶
　¶
　¶
　¶
　¶
　¶
　¶
御選歴代詩餘巻四十五目録¶
#+PROPERTY: JUAN 卷四十五
<pb:KR4j0074_WYG_045-8a>¶
　欽定四庫全書¶
御選歴代詩餘巻四十五(起六十七字/至七十字)¶
司經局洗馬掌局事兼翰林院修撰加二級(臣/)王奕清奉¶
旨校刋¶
　　感皇恩¶
　　　(又一體雙調六十七字第三句或於/第五字逗且有叶韻者然無分體也)¶
　　　感皇恩(海棠/)　　　　　　　　　晁補之¶
　常歳海棠開偷閒須到多病尋芳嬾春老偶來恰值半¶
<pb:KR4j0074_WYG_045-8b>¶
　謝妖嬈猶好便呼詩酒伴同傾倒　繁枝髙蔭疎枝低¶
　繞花底杯盤花影照多情一片恨我歸來不早斷腸鋪¶
　碎錦門前道¶
　　　前調　　　　　　　　　　　　晁補之¶
　終歲憶春回西園行盡歡喜梅梢上春信去年攜手暗¶
　約芳時還近燕來鶯又到人無準　憑誰句道流光一¶
　瞬佳景閒過舞衣褪春歸何處又對飛花難問舊歡都¶
　未遇成新恨¶
<pb:KR4j0074_WYG_045-9a>¶
　　前調　　　　　　　　　　　　賀　鑄¶
蘭芷滿汀洲游絲横路羅韤塵生步迎顧整鬟顰黛脈¶
脈多情難語細風吹柳絮人南渡　回首舊游山無重¶
數花底深朱户何處半黄梅子向晩一簾疎雨斷魂分¶
付與春歸去¶
　　前調(鎮江/待閘)　　　　　　　　　　毛　滂¶
綠水小湖亭朱䦨碧甃江月娟娟上髙柳畫樓縹緲盡¶
挂牎紗簾繡月明知我意來相就　銀字吹笙金貂取¶
<pb:KR4j0074_WYG_045-9b>¶
酒小小微風弄襟袖寳熏濃炷人共博山煙痩露凉釵¶
燕冷更深後¶
　　前調(晩酌/)　　　　　　　　　　毛　滂¶
多病酒尊疎飲少輒醉年少銜杯可追記無多酌我醉¶
倒阿誰扶起滿懐明月冷爐煙細　雲幙雖髙風波無¶
際何似歸來醉鄉裏玻瓈缸上滿載春光花氣蒲萄仙¶
浪軟迷紅翠¶
　　前調(寒食/)　　　　　　　　　　晁沖之¶
<pb:KR4j0074_WYG_045-10a>¶
寒食不多時牡丹初賣小院重簾燕飛礙昨宵風雨尚¶
有一分春在今朝猶自得陰晴快　熟睡起來宿酲微¶
帶不惜羅襟揾睂黛日長梳洗看著花陰移改笑拈雙¶
杏子連枝戴¶
　　前調　　　　　　　　　　　　晁沖之¶
蝴蝶滿西園啼鶯無數水閣橋南路凝佇兩行煙柳吹¶
落一池風絮秋千斜挂起人何處　把酒勸君閒愁莫¶
訴留取笙歌住休去幾多春色怎禁許多風雨海棠花¶
<pb:KR4j0074_WYG_045-10b>¶
謝也君知否¶
　　前調(除夜/)　　　　　　　　　　周紫芝¶
玉筯㸃椒花年華又杪絳蠟燒殘暗催曉小牎醒處夢¶
斷月斜江悄故山春欲動歸程杳　天意不放人生常¶
少冨貴應須致身早此宵長願贏取一尊娱老假饒真¶
百歳能多少¶
　　前調(送晁/别駕)　　　　　　　　　　周紫芝¶
江上一山横偶來同住山北山南共來去今朝何事目¶
<pb:KR4j0074_WYG_045-11a>¶
送征鴻輕舉可堪吹不斷棃花雨　千里莫厭重霄雲¶
路飛下彤庭伴鵷鷺紫騮烏㡌看盡章臺風絮故人應¶
問我今何處¶
　　前調(送侯彦嘉/歸彭澤)　　　　　　　　周紫芝¶
何處是雲菴本來無住雲共誰來共誰去菊籬杯酒聊¶
為淵明頻舉幅巾應漉濕斜川雨　此去常恨相從無¶
路記取孤飛水邊鷺重來一笑又是柳飄殘絮夢魂知¶
不到君閒處¶
<pb:KR4j0074_WYG_045-11b>¶
　　前調　　　　　　　　　　　　葛　郯¶
風雨半摧殘一園花老綠徧池塘夜來草看花何處莫¶
被此花相惱世間多少事邯鄲道　憑水下臨暗塵飛¶
繞數㸃煙中水村小斜陽且住為我花間留照從教紅¶
滿地何須埽¶
　　前調　　　　　　　　　　　　葛　郯¶
花似鏡中人不堪衰老空羡青青岸邊草多情消痩更¶
被無情相惱近來無限事憑誰道　蝴蝶滿園叢邊空¶
<pb:KR4j0074_WYG_045-12a>¶
繞睡起流鶯語聲小𤨏牎危坐更被玉蟾孤照夜䦨梅¶
影痩憑誰埽¶
　　前調　　　　　　　　　　　　周邦彦¶
露柳好風標嬌鶯能語獨占春光最多處淺顰輕笑未¶
肯等閒分付為誰心子裏長長苦　洞房見說雲深無¶
路憑仗青鸞道情愫酒空歌斷又被濤江催度怎禁言¶
不盡愁無數¶
　　前調　　　　　　　　　　　　周邦彦¶
<pb:KR4j0074_WYG_045-12b>¶
小閣倚晴空數聲鐘定斗柄垂寒暮天静朝來殘酒又¶
被春風吹醒眼前猶認得當時景　往事舊歡不堪重¶
省自歎多愁更多病綺牎依舊敲徧䦨干誰應斷腸明¶
月下梅揺影¶
　　前調　　　　　　　　　　　　趙　企¶
騎馬踏紅塵長安重到人面依然似花好舊歡纔展又¶
被新愁分了未成雲雨夢巫山曉　千里斷腸闗山古¶
道回首髙城似天杳滿懐離恨付與落花啼鳥故人何¶
<pb:KR4j0074_WYG_045-13a>¶
處也青春老¶
　　前調　　　　　　　　　　　　蔡　伸¶
酒暈襯横波玉肌香透輕裊腰肢妒垂柳臂寬金釧且¶
不是干春痩撚金雙合字無心繡　鬒雲半墮玉釵欲¶
溜羅袂殘香忍重齅渡江桃葉腸斷為誰招手倚䦨凝¶
望久睂空鬬¶
　　前調　　　　　　　　　　　　王庭珪¶
一葉下西風寒生南浦椎鼔鳴橈送君去長亭把酒却¶
<pb:KR4j0074_WYG_045-13b>¶
倩阿誰留住尊前人似玉能留否　醉中暫聽離歌幾¶
許聽不能終淚如雨無情江水斷送扁舟何處歸時煙¶
浪捲珠簾暮¶
　　前調　　　　　　　　　　　　康與之¶
一雨一番凉江南秋興門掩蒼苔鎖寒徑紅塵不到盡¶
日鳥啼人静緑荷風巳過揺香柄　澹陰未解園林清¶
潤一片飛花墮紅影殘書讀盡袖手髙吟清詠任從車¶
馬客勞方寸¶
<pb:KR4j0074_WYG_045-14a>¶
　　前調(重到/臨安)　　　　　　　　　　曽　覿¶
依舊惜春心花枝常好只恐尊前被花笑少年青鬢耐¶
得幾番重到舊歡重記省如天杳　綺陌青門斜陽芳¶
草今古銷沉送人老帝城春事又是等閒來了亂紅隨¶
過雨鶯聲悄¶
　　前調　　　　　　　　　　　　辛棄疾¶
春事到清明十分花柳喚得笙歌勸君酒酒如春好春¶
色年年依舊青春元不老君知否　席上看君竹清松¶
<pb:KR4j0074_WYG_045-14b>¶
痩待與靑春鬬長久三山歸路明日天香襟袖更持金¶
盞起為君壽¶
　　前調(讀莊子傷/朱晦庵)　　　　　　　　辛棄疾¶
案上數編書非莊即老㑹說忘言始知道萬言千句不¶
自能忘堪笑今朝梅雨霽靑天好　一壑一丘輕衫短¶
帽白髮多時故人少子雲何在應有𤣥經遺草江河流¶
日夜何時了¶
　　前調(伯禮立/春生日)　　　　　　　　　陸　游¶
<pb:KR4j0074_WYG_045-15a>¶
春色到人間綵旛初戴正好春盤細生菜一般日月只¶
有仙家偏耐雪霜從㸃鬢朱顔在　温詔鼎來延英催¶
對鳯閣鸞臺看除拜對衣裁穩恰稱毬紋新帶箇時方¶
旋了功名債¶
　　前調　　　　　　　　　　　　陸　游¶
小閣倚秋空下臨江渚漠漠孤雲未成雨數聲新鴈回¶
首杜陵何處壯心空萬里人誰許　黄閣紫樞築壇開¶
府莫怕功名欠人做如今熟計只有故鄉歸路石帆山¶
<pb:KR4j0074_WYG_045-15b>¶
脚下菱三畞¶
　　前調　　　　　　　　　　　　韓　淲¶
急管度青枝醉眠芳草雲斷巫陽夢能到乍醒餘困晴¶
影暗移紗㡌舊時閒意思都忘了　今歳春遲去年春¶
早㸃㸃繁紅又多少惜春歸去酒病翻成花惱數聲啼¶
鳥喚人春曉¶
　　前調　　　　　　　　　　　　韓　淲¶
詩社酒徒間村花村柳月榭風亭更霞牖臨春結綺又¶
<pb:KR4j0074_WYG_045-16a>¶
是那回時候不禁中夜雨相僝僽　弄蕊攀條為尋芳¶
酒一斗誰能問千首江南雲夢空說氣吞八九持杯人¶
共我能吟否¶
　　前調(送饒溪/臺游浙)　　　　　　　　　黄　昇¶
騎鶴上揚州腰纒十萬拈起詩人舊公案看山看水此¶
去勝游須徧煩君收拾取歸吟巻　少日風流暮年蕭¶
散佳處何妨小留款沙河塘上落日繡簾爭捲也須拂¶
拭起看花眼¶
<pb:KR4j0074_WYG_045-16b>¶
　　前調(廣東與/康伯可)　　　　　　　　　韓　玉¶
逺柳緑含煙土膏才透雲海微茫露晴岫故鄉何在夢¶
寐草堂溪友舊時游賞處誰攜手　塵世利名於身何¶
有老去生涯殢尊酒小橋流水一樹雪香寒痩故人今¶
夜月相思否¶
　　前調　　　　　　　　　　　　党懐英¶
一葉下梧桐新凉風露喜鵲橋成渺雲步舊家機杼巧¶
織紫綃如霧新愁還織就無重數　天上何年人間朝¶
<pb:KR4j0074_WYG_045-17a>¶
暮回首星津又空渡盈盈别淚散作半空疎雨離魂都¶
付與秋將去¶
　　前調(出京門/有感)　　　　　　　　　李俊民¶
忍淚出門來楊花如雪惆悵天涯又離别碧雲西畔舉¶
目亂山重疊據鞍歸去也情悽切　一日三秋寸腸千¶
結敢向青天問明月算應無恨安用暫圎還缺願人長¶
似月圎時節¶
　　前調　　　　　　　　　　　　王　惲¶
<pb:KR4j0074_WYG_045-17b>¶
疊嶂際清江楓林輝映潮落波平鏡光静六朝興廢都¶
付漁郎煙艇蓴鱸香正美秋風冷　笳鼔歸來風雲増¶
勝夢裏無煩想幽景風流公子寫出五湖髙興畫中須¶
領取江山影¶
　　前調　　　　　　　　　　　　吳子孝¶
海上有仙山苦淹城闕歳歲中秋隔明月季秋既望攜¶
手依然同陟清光千萬里山如雪　玉魄纔圎金尊未¶
歇丘壑風流兩奇絶廣寒縹緲便欲馭風飛越歸來愼¶
<pb:KR4j0074_WYG_045-18a>¶
勿向忙人說¶
　　前調(詠鏡/)　　　　　　　　　　馮盛世¶
有福共嬋娟相依白首看拂雙蛾似垂柳此中何處有¶
箇人兒爭痩笑效顰難效腸廻九　春塵飛處有時昏¶
黝洗面還同美人鬬芙蓉映入疑是瀟湘清瀏怪東風¶
起處吹難皺¶
　解珮令¶
　　(又一體雙調/六十七字)¶
<pb:KR4j0074_WYG_045-18b>¶
　　解佩令　　　　　　　　　　　晏幾道¶
玉階秋感年華暗去掩深宮團扇無情緒記得當時自¶
翦下機中輕素㸃丹青畫成秦女　凉襟猶在朱顔未¶
改忍霜紈飄零何處自古悲涼是情事輕如雲雨倚么¶
絃恨長難訴¶
　看花回¶
　　(又一體雙調/六十七字)¶
　　看花回　　　　　　　　　　　柳　永¶
<pb:KR4j0074_WYG_045-19a>¶
屈指勞生百歳期榮瘁相隨利牽名惹逡廵過奈兩輪¶
玉走金飛紅顔成白首極品何為　塵事常多雅㑹稀¶
忍不開睂畫堂歌管深深處難忘酒盞花枝醉鄉風景¶
好攜手同歸¶
　夢行雲¶
　　(一名六么花十八/雙調六十七字)¶
　　夢行雲　　　　　　　　　　　吳文英¶
簟波皺纖縠朝炊熟眠未足青奴細膩未拚眞珠斛素¶
<pb:KR4j0074_WYG_045-19b>¶
蓮幽怨風前影搔頭斜墜玉　畫䦨枕水垂楊梳雨青¶
絲亂如乍沐嬌笙微韻晩蟬亂秋曲翠陰明月勝花夜¶
那愁春去速¶
　鳯凰閣¶
　　(雙調六/十七字)¶
　　鳯凰閣(巳酉歸舟/衡陽作)　　　　　　　趙師俠¶
正薰風初扇梅黄暑溽並揺雙槳去程速那更黄流浩¶
淼白浪如屋動歸思離愁萬斛　平生奇觀頗快江山¶
<pb:KR4j0074_WYG_045-20a>¶
寓目日斜雲定晩風熟白鷺飛來㸃破一川明緑展十¶
幅瀟湘畫軸¶
　賣花聲¶
　　(又一體雙調/六十七字)¶
　　賣花聲　　　　　　　　　　　莫是龍¶
乘興王猷獨放剡溪孤櫂向名園盡情傾倒長夜深尊¶
莫問東林曉對知音劃然歡笑　繡戸珠簾何處閒情¶
堪到晃銀屏燈花結早隔院風來過空庭如埽醉歸時¶
<pb:KR4j0074_WYG_045-20b>¶
共村翁野老¶
　垂絲釣¶
　　(又一體雙調/六十七字)¶
　　垂絲釣　　　　　　　　　　　袁去華¶
江楓秋老曉來紅葉如埽暮雨生寒正北風低草賔鴻¶
早亂半川殘照傷懐抱　記西園飲處微雲弄月梅花¶
人面爭好路長信杳度日房櫳悄還是黄昏到歸夢少¶
縱夢歸易覺¶
<pb:KR4j0074_WYG_045-21a>¶
　三奠子¶
　　(雙調六十七字唐宋無此調見於元好問錦機集/中傳是奠酒奠殽奠壁因以名詞崔令欽教坊記)¶
　　(亦有奠/璧子也)¶
　　三奠子(離南陽/後作)　　　　　　　　元好問¶
悵韶華流轉無計留連行樂地一淒然笙歌寒食後桃¶
李惡風前連環玉廻文錦兩纒緜　芳塵未逺幽意誰¶
傳千古恨再生縁閒衾香易冷孤枕夢難圎西牎雨南¶
樓月夜如年¶
<pb:KR4j0074_WYG_045-21b>¶
　　前調(七夕/)　　　　　　　　　　王　惲¶
悵神光奕奕天上良宵花露濕翠釵翹風回鸞扇影愁¶
滿紫雲軺恨相望雖一水隔三橋　朱絃寂寂心思迢¶
迢人未老鬢先彫翻騰驚世故機巧到鮫綃凉夜永簫¶
聲咽篆煙飄¶
　天仙子¶
　　(雙調六/十八字)¶
　　天仙子　　　　　　　　　　　張　先¶
<pb:KR4j0074_WYG_045-22a>¶
水調數聲持酒聽午醉醒來愁未醒送春春去幾時回¶
臨晩鏡傷流景往事後期空記省　沙上並禽池上暝¶
雲破月來花弄影重重簾幕密遮燈風不定人初静明¶
日落紅應滿徑¶
　　前調　　　　　　　　　　　　張　先¶
醉笑相逢能幾度為報江頭春且住主人今日是行人¶
紅袖舞清歌女憑仗東風交㸃取　三月柳枝柔似縷¶
落絮倦飛還戀樹有情寜不憶西園鶯解語花無數應¶
<pb:KR4j0074_WYG_045-22b>¶
訝使君何處去¶
　　前調(觀舞/)　　　　　　　　　　張　先¶
十歳手如芽子筍因愛弄妝偷傅粉金蕉併為舞時空¶
紅臉嫩輕衣褪春重日濃花覺困　斜鴈軋絃隨步趁¶
小鳯纍珠光繞鬢密教持履恐仙飛催拍緊驚鴻奔風¶
袂飄颻無定準¶
　　前調(鄭設夫/移青社)　　　　　　　　　張　先¶
持節來時初有鴈十萬人家春巳滿龍標名第鳯池身¶
<pb:KR4j0074_WYG_045-23a>¶
堂阜逺江橋晩一嶂湖山看未徧　障扇欲收歌淚濺¶
亭下花空羅綺散檣竿漸向望中疎旗影轉鼙聲斷惆¶
悵不如船尾燕¶
　　前調　　　　　　　　　　　　張　先¶
坐治吳州成樂土詔巻風飛來聖語親輿乞得便藩歸¶
瑶席主杯休數清夜為君歌白苧　花接舊枝新蕊吐¶
造化不知人有助看花歳歳比甘棠嘉月暮東門路只¶
恐帶將春色去¶
<pb:KR4j0074_WYG_045-23b>¶
　　前調　　　　　　　　　　　　趙令畤¶
宿雨洗空臺榭瑩下盡珠簾寒未定花開花落幾番晴¶
春欲竟愁未醒池面杏花紅透影　一紙短書言不盡¶
明月清風還記省玉樓香斷又添香閒展興臨好景心¶
似亂萍何處整¶
　　前調　　　　　　　　　　　　周紫芝¶
雪似楊花飛不定枝上凍禽昏欲暝寒牎相對話分飛¶
簫鼔静燈炯炯一曲陽闗和淚聽　酒入離腸愁欲凝¶
<pb:KR4j0074_WYG_045-24a>¶
往事不堪重記省勸君莫上玉樓梯風力勁山色暝忍¶
看去時樓下徑¶
　　前調　　　　　　　　　　　　呂渭老¶
樓下轆轤横露井樓上嬋娟開曉鏡下樓難忘上樓時¶
風未定帆不正簌簌珍珠揮麈柄　睂上新愁吹不醒¶
别酒未斟歌未忍雪中梅下定重來煙暝暝腸寸寸莫¶
放笛聲吹落盡¶
　　前調(杏花/留飲)　　　　　　　　　　張元幹¶
<pb:KR4j0074_WYG_045-24b>¶
樓外輕陰春澹泞數㸃杏梢寒食雨少年油壁記尋芳¶
梁苑路今何處千樹紅雲空夢去　驚見此花須折取¶
明日滿城傳侍女情知醉裏惜花深留春住聽鶯語一¶
段風流天付與¶
　　前調　　　　　　　　　　　　程　垓¶
慘慘霜林冬欲盡又是梅溪寒弄影矮牎曲屋夜香燒¶
人已静燈垂燼㸃滴芭蕉和雨聽　約箇歸期猶未定¶
一夜夢魂終不穩知他勾得許多情眞箇悶無人問說¶
<pb:KR4j0074_WYG_045-25a>¶
與畫樓應不信¶
　　前調　　　　　　　　　　　　楊　愼¶
蓮葉為舟絲作索渡口梅風歌扇薄一聲留得滿城春¶
金鑿落銀鑿落醉裏不知愁緒惡　别後那回華表鶴¶
一㸃芳心無住著雲中誰寄錦書來春寂寞人寂寞緑¶
徧汀洲生杜若¶
　　前調　　　　　　　　　　　　吳子孝¶
四面山光如潑黛麥隴連村千萬態海東紅日上層霄¶
<pb:KR4j0074_WYG_045-25b>¶
煙靉靆叢林外山北髙人應我待　竹繞茅堂長好在¶
白石清泉仙境界入門雙鶴便相迎穿藋艾尋松檜陰¶
陰空谷鳴清籟¶
　　前調　　　　　　　　　　　　夏　復¶
紫玉轆轤春錦索金井梧桐寒寂寞霜韀馬上冶游郎¶
花下約花前諾人在畫樓牽翠幙　無奈愁人春夢惡¶
淚㸃羅衫春袖薄一江煙草亂相思當初錯而今莫鴈¶
又不來花又落¶
<pb:KR4j0074_WYG_045-26a>¶
　　前調　　　　　　　　　　(明妓/)王　微¶
煙水蘆花愁一片箇中消息難分辨舉杯邀月不成三¶
君可見儂可見伊人獨與寒燈面　疊盡雲牋情有限¶
除非做本相思傳幾回擲筆費沉吟君也念儂也念霜¶
韀曉路雞聲店¶
　青玉案¶
　　(又一體雙調/六十八字)¶
　　青玉案　　　　　　　　　　　歐陽修¶
<pb:KR4j0074_WYG_045-26b>¶
一年春事都來幾早過了三之二緑暗紅嫣渾可事垂¶
楊庭院暖風簾幕有箇人憔悴　買花載酒長安市又¶
争似家山見桃李不住東風吹客淚相思難表夢魂無¶
據惟有歸來是¶
　　前調　　　　　　　　　　　　晁補之¶
十年不向東門道信匹馬羞重到玉府驂鸞猶年少宮¶
花頭上御爐煙底常日朝回早　霞觴翻手羣仙笑恨¶
塵土人間易春老白髮愁占彤庭杳紅牆天阻碧濠煙¶
<pb:KR4j0074_WYG_045-27a>¶
鎖細雨迷芳草¶
　　前調(旅情/)　　　　　　　　　　曹　組¶
田園有計歸須早在家縱貧亦好南去北來何日了光¶
陰送盡可憐青鬢暗逐流年老　寂寥孤館殘燈照正¶
鄉思驚時夢初覺落月蒼蒼闗河曉一聲雞唱馬嘶人¶
起又上長安道¶
　　前調　　　　　　　　　　　　張　榘¶
少時貪看瓊林繞任馬上寒威峭昨暮六花飛逗曉擁¶
<pb:KR4j0074_WYG_045-27b>¶
衾慵起鬢絲籠帽頓覺年來老　朱䦨翠竹枝枝倒把¶
玉甃稜層趁風埽樓上一尊須放早同雲收盡紅輪初¶
上對面狼山好¶
　　前調　　　　　　　　　　　　張　榘¶
龍香薫被羅屏繞任牎外風兒峭鴛枕夢回雞唱曉丫¶
鬟驚笑瓊枝低亞錯認梅花老　紅爐獸炭裝還倒強¶
梳洗忙將黛睂埽貪趁清歌爭怕早弓鞾微濕玉纖頻¶
袖塑出獅兒好¶
<pb:KR4j0074_WYG_045-28a>¶
　　前調　　　　　　　　　　　　吳子孝¶
當年苦欲歸南國愛處處尋春色山寺江樓楊柳陌花¶
開蜂閙草香鳥哢簫管人如織　四時惟有春堪惜況¶
常遇江頭詩酒客風雨連朝煙羃羃朱樓頻倚畫船長¶
檥花落將寒食¶
　　前調(又一/體)　　　　　　　　　　張　榘¶
西風亂葉溪橋樹秋在黄花羞澀處滿袖塵埃推不去¶
馬蹄濃露雞聲澹月寂歴荒村路　身名多被儒冠誤¶
<pb:KR4j0074_WYG_045-28b>¶
十載重來慢如許且盡清尊公莫舞六朝舊事一江流¶
水萬感天涯暮¶
　　前調(送楊/中丞)　　　　　　　　　　周　用¶
太微昨夜輝南紀望望樓船渡湘水公作長城眞足倚¶
新秋離思五雲回首百粤風謡美　雙龍宛宛裁黄紙¶
霖雨横施幾千里入奏天顔應有喜蓬萊殿裏鳯凰池¶
上早聽尚書履¶
　　前調(社日/)　　　　　　　　　　張大烈¶
<pb:KR4j0074_WYG_045-29a>¶
千條弱柳拖青線應期剛到呢喃燕緑徧川原紅減半¶
酬神賽㑹花陰人集深處芳洲畔　金罍&KR0812;醁頻頻勸¶
沉入醉鄉斟尚滿解衣欲卧芳草岸花鋪錦裀松羅翠¶
幕鳥奏無心管¶
　　前調　　　　　　　　　　　　張大烈¶
春歸難覔馳歸路止眼見芳華飛去落紅香褪風中度¶
燕老鶯雛花階柳户盡換韶光處　緑暗汀洲煙塢暮¶
流水無情枉題句蜂蝶閒忙巳如許梅豆酸心楊花縈¶
<pb:KR4j0074_WYG_045-29b>¶
意惹悶亷纖雨¶
　　前調(又一/體)　　　　　　　　　　裘昌今¶
數竿疎竹野人家夜來雪打偏斜無端低弄又還遮數¶
枝横影道人睡起疑是月籠紗　一圍雪色掩籬笆縱¶
秋水難比這銀沙呼童快煮建溪茶箇箇堪描枝枝若¶
畫留著伴梅花¶
　兩同心¶
　　(雙調六十八字唐敎坊取古樂府製/曲填詞因以名詞亦名仙源拾翠)¶
<pb:KR4j0074_WYG_045-30a>¶
　　兩同心　　　　　　　　　　　晏幾道¶
楚鄉春晩似入仙源拾翠處閒隨流水踏青路暗惹香¶
塵心心在柳外青帘花下朱門　對景且醉芳尊莫話¶
銷魂好意思曽同明月愁滋味最是黄昏相思處一紙¶
紅牋無限啼痕¶
　　前調　　　　　　　　　　　　黄庭堅¶
巧笑顰睂行步精神隱隱似朝雲行雨弓弓様羅韤生¶
塵尊前見玉檻彫籠堪愛堪親　自言家住天津生小¶
<pb:KR4j0074_WYG_045-30b>¶
從人恐舞罷隨風飛去顧阿母敎窣珠帬從今去惟願¶
銀缸莫照離尊¶
　　前調(又一/體)　　　　　　　　　　柳　永¶
佇立東風斷魂南國花光媚春醉瓊樓蟾彩迥夜游香¶
陌憶當時酒戀花迷役損詞客　别有眼長腰搦痛憐¶
深惜鴛鴦阻夕雨淒淒錦書斷暮雲凝碧想别來好景¶
良時也應相憶¶
　　前調　　　　　　　　　　　　楊无咎¶
<pb:KR4j0074_WYG_045-31a>¶
行看不足坐看不足柳條軟斜倚春風海棠睡醉敧紅¶
玉清堪掬桃李漫山眞成麤俗　遥夜幾番相屬暗魂¶
飛逐深斟酒低唱新聲密傳意解回嬌目知誰福得似¶
風流可伊心曲¶
　行香子¶
　　(又一體雙調/六十八字)¶
　　行香子(柳/)　　　　　　　　　　杜安世¶
黄金葉細碧玉枝纖初暖日當乍晴天向武昌溪畔於¶
<pb:KR4j0074_WYG_045-31b>¶
彭澤門前陶潛影張緒態兩相牽　數株堤面幾樹橋¶
邊嫩垂條絮蕩輕緜繫長江舴艋拂深院秋千寒食下¶
半和雨半和煙¶
　拾翠羽¶
　　(雙調六/十八字)¶
　　拾翠羽　　　　　　　　　　　張孝祥¶
春入園林花信緫隨遲速聽鳴禽稍遷喬朩夭桃弄色¶
海棠芬馥風雨霽芳徑草心頻緑　禊事纔過相次禁¶
<pb:KR4j0074_WYG_045-32a>¶
煙追逐想千載楚人遺俗青旗沽酒各家炊熟良夜遊¶
明月勝燒花燭¶
　殢人嬌¶
　　(又一體雙調/六十八字)¶
　　殢人嬌　　　　　　　　　　　晏　殊¶
二月春風正是楊花滿路那堪更别離情緒羅巾掩淚¶
任粉痕霑汙爭奈向千留萬留不住　玉酒頻傾翠睂¶
愁聚空腸斷寳箏絃柱人間後㑹又不知何處魂夢裏¶
<pb:KR4j0074_WYG_045-32b>¶
也須時時飛去¶
　　前調　　　　　　　　　　　　晏　殊¶
玉樹微凉漸覺銀河影轉林葉靜疎紅欲徧朱簾細雨¶
尚遲留歸燕嘉慶日多少世人良願　楚竹驚鸞秦筝¶
起鴈縈舞袖急翻羅薦雲廻一曲更輕攏檀板香炷逺¶
同祝壽期無限¶
　　前調　　　　　　　　　　　　晏　殊¶
一葉秋髙向夕紅蘭露墜風月好乍凉天氣長生此日¶
<pb:KR4j0074_WYG_045-33a>¶
見人中喜瑞斟壽酒重唱妙聲珠綴　鳯筦移宫鈿衫¶
迴袂簾影動鵲爐香細南眞寶籙賜玉京千歳良㑹永¶
莫惜流霞同醉¶
　　前調(王都尉/侍人)　　　　　　　　　蘇　軾¶
滿院桃花盡是劉郎未見於中更一枝纖軟仙家日月¶
笑人間春晩濃睡起驚飛亂紅千片　密意難窺羞容¶
易見平白地為伊腸斷問君終日怎安排心眼須信道¶
司空自來見慣¶
<pb:KR4j0074_WYG_045-33b>¶
　歸田樂¶
　　(又一體雙調/六十八字)¶
　　歸田樂　　　　　　　　　　　晏幾道¶
試把花期數便早有感春情緒看即梅花吐願花更不¶
謝春且長住只恐去　春去花開還不語此意年年春¶
㑹否綘脣青鬢漸少花前語對花又記得舊曽游處門¶
外垂楊未飄絮¶
　獻衷心¶
<pb:KR4j0074_WYG_045-34a>¶
　　(又一體雙調/六十九字)¶
　　獻衷心　　　　　　　　　　　顧　夐¶
繡鴛鴦帳暖畫孔雀屏欹人悄悄月明時想昔年歡笑¶
恨今日分離銀釭背銅漏永阻佳期　小爐煙細虗閣¶
簾垂幾多心事暗地思惟被嬌娥牽役魂夢如癡金閨¶
裏山枕上始應知¶
　佳人醉¶
　　(雙調六/十九字)¶
<pb:KR4j0074_WYG_045-34b>¶
　　佳人醉　　　　　　　　　　　柳　永¶
暮景蕭蕭雨霽雲澹天髙風細正月華如水金波銀漢¶
瀲灧無際冷浸書帷夢斷却披衣重起臨軒砌　素光¶
遥指因念翠睂音塵何處相望同千里儘凝睇厭厭無¶
寐漸曉雕䦨獨倚¶
　數花風¶
　　(亦名鳯凰閣雙/調六十九字)¶
　　數花風(别義興/諸友)　　　　　　　　張　炎¶
<pb:KR4j0074_WYG_045-35a>¶
好遊人老秋鬢蘆花共色征衣猶戀去年客古道依然¶
黄葉誰家蕭瑟自笑我如何是得　酒樓仍在流落天¶
涯醉白孤城寒樹美人隔煙水此去程應逺須尋梅驛¶
又漸數花風第一¶
　月上海棠¶
　　(雙調七/十字)¶
　　月上海棠(成都蜀/苑古梅)　　　　　　　陸　游¶
斜陽廢苑朱門閉弔興亡遺恨淚痕裏淡淡宫梅也依¶
<pb:KR4j0074_WYG_045-35b>¶
然㸃酥翦水凝愁處似憶宣華舊事　行人别有淒涼¶
意折幽香誰與寄千里佇立江皐杳難逢隴頭歸騎音¶
塵逺楚天危樓獨倚¶
　　前調　　　　　　　　　　　　陸　游¶
蘭房繡户厭厭病歎春酲和悶甚時醒燕子空歸幾曽¶
傳玉闗邊信傷心處獨展團窠瑞錦　熏籠消歇沉煙¶
冷淚痕深展轉看花影漫擁餘香怎禁他峭寒孤枕西¶
牎曉幾聲銀缾玉井¶
<pb:KR4j0074_WYG_045-36a>¶
　　前調(又一/體)　　　　　　　　　　段克巳¶
住山活計宜聞早身世滄溟一漚小日月兩跳丸迭送¶
人間昏曉朱顔換風雪俄驚歲杪　弊衣旋補荷盈沼¶
算騎鶴揚州古今少休苦似吳蠶却枉把此身纒繞君¶
知否我自無心可了¶
　　前調　　　　　　　　　　　　段成已¶
酒杯何似浮名好一入枯腸泰山小喚醒夢中身鶗鴂¶
數聲春曉昂頭處幾㸃青山屋杪　人生得計魚游沼¶
<pb:KR4j0074_WYG_045-36b>¶
視過眼花陰向來少須卜一枝安笑月厎驚烏三繞無¶
窮事畢竟何時是了¶
　　前調　　　　　　　　　　　　段成已¶
光陰輸與閒人手屈指窮冬又初九風雪擁柴關竹外¶
一枝梅秀醅甕熟似笑淵明止酒　溪山舊約吾無負¶
便結與無情歲寒友世味儘醇醲漫掩鼻向伊慵齅蓬¶
茅底有手何妨且袖¶
　小桃紅¶
<pb:KR4j0074_WYG_045-37a>¶
　　(一名紅孃子一名灼灼花/一名連理枝雙調七十字)¶
　　小桃紅　　　　　　　　　　　晏　殊¶
玉宇秋風至簾幕生凉氣朱槿猶開紅蓮尚拆芙蓉含¶
蕊送舊巢歸燕拂髙簾見梧桐葉墜　嘉宴淩晨啓金¶
鴨飄香細鳯竹鸞絲清歌妙舞畫堂游藝願百千遐壽¶
比神仙有年年歲歳¶
　　前調　　　　　　　　　　　　晏　殊¶
緑樹鶯聲老金井生秋早不寒不暖裁衣按曲天時正¶
<pb:KR4j0074_WYG_045-37b>¶
好況蘭堂逢著壽筵開見爐香縹緲　組繡呈纖巧歌¶
舞誇姸妙玉酒頻傾朱絃翠管移宫易調獻金杯重疊¶
祝長生永逍遥奉道¶
　　前調　　　　　　　　　　　　程　垓¶
不恨殘花嚲不恨殘春破只恨流光一年一度义催新¶
火縱青天白日繫長繩也留春得麽　花院從敎鎖春¶
事從敎過燒筍園林嘗梅臺榭有何不可已安排珍簟¶
小胡牀待日長閒坐¶
<pb:KR4j0074_WYG_045-38a>¶
　　前調　　　　　　　　　　　　余桂英¶
芳草連天暮斜日明汀渚懊恨東風恍如春夢匆匆又¶
去早知人酒病更詩愁鎭輕隨飛絮　寶鏡空相覩筝¶
鴈渾無據門外當時薄情流水如今何處正相思望斷¶
碧山雲又鶯啼晩雨¶
　惜黄花¶
　　(雙調七/十字)¶
　　惜黄花　　　　　　　　　　　史達祖¶
<pb:KR4j0074_WYG_045-38b>¶
涵秋寒渚染霜丹樹尚依稀是來時夢中行路時節正¶
思家逺道仍懐古更對著滿城風雨　黄花無數碧雲¶
欲暮美人兮美人兮未知何處獨自捲簾櫳誰為開尊¶
俎有若箇御風歸去¶
　雨中花令¶
　　(又一體雙/調七十字)¶
　　雨中花令　　　　　　　　　　周紫芝¶
山雨細泉生幽谷水滿平田雪繭紅蠶熟後黄雲隴麥¶
<pb:KR4j0074_WYG_045-39a>¶
　秋間武陵煙暖數聲雞犬别是山川　嗟老去倦游蹤¶
　跡長恨華顚行盡吳頭楚尾空慚萬壑千巖不如休也¶
　一菴歸去依舊雲山¶
　¶
　¶
　¶
　¶
　¶
<pb:KR4j0074_WYG_045-39b>¶
　¶
　¶
　¶
　¶
　¶
　¶
　¶
御選歴代詩餘巻四十五¶

# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.410879
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷八十八目録
<pb:KR4j0074_WYG_088-1a>¶
　欽定四庫全書¶
御選歴代詩餘巻八十八目録(起一百十二字/至一百十四字)¶
　　　透碧霄¶
　　　　栁永¶
　　　　查荎¶
　　　女冠子(又一體/)¶
　　　　蔣㨗¶
　　　沁園春(又一體/)¶
<pb:KR4j0074_WYG_088-1b>¶
　　　　韓玉¶
　　　離别難(又一體/)¶
　　　　栁永¶
　　　選冠子(又一體/)¶
　　　　侯寘(二首/)¶
　　　　陸游¶
　　　　陳允平¶
　　　　馮全真¶
<pb:KR4j0074_WYG_088-2a>¶
　　前調(又一體/)¶
　　　魯逸仲¶
　　　楊澤民¶
　　　虞集(二首/)¶
　　　無名氏¶
　　前調(又一體/)¶
　　　張景修¶
　　　張翥(二首/)¶
<pb:KR4j0074_WYG_088-2b>¶
　　　虞集¶
　　　姚綬(三首/)¶
　　　王達¶
　　　吳子孝¶
　　　桑悅¶
　　　韓守益¶
　　沁園春(又一體/)¶
　　　曽鞏¶
<pb:KR4j0074_WYG_088-3a>¶
　　　程垓¶
　　　陸游¶
　　　吳子孝¶
　　　趙寛¶
　　前調(又一體/)¶
　　　嚴參¶
　　　嚴仁¶
　　前調(又一體/)¶
<pb:KR4j0074_WYG_088-3b>¶
　　　李福謙¶
　　女冠子(又一體/)¶
　　　栁永¶
　　玉山枕¶
　　　栁永¶
　　丹鳳吟¶
　　　周邦彦¶
　　　方千里¶
<pb:KR4j0074_WYG_088-4a>¶
　　　　吳文英¶
　　　　陳允平¶
　　　小梅花¶
　　　　賀鑄¶
　　　　向子諲¶
　　　　朱雍¶
　　　　劉均國¶
　　　紫萸香¶
<pb:KR4j0074_WYG_088-4b>¶
　　　　姚雲文¶
　　　女冠子(又一體/)¶
　　　　周邦彦¶
　　　輪臺子¶
　　　　栁永¶
　　　摸魚兒¶
　　　　徐一初¶
御選歴代詩餘巻八十八目録¶
#+PROPERTY: JUAN 卷八十八
<pb:KR4j0074_WYG_088-5a>¶
　欽定四庫全書¶
御選歴代詩餘巻八十八(起一百十二字/至一百十四字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　透碧霄¶
　　　(雙調一百/十二字)¶
　　　透碧霄　　　　　　　　　　　栁　永¶
　月華邉萬年芳樹起祥煙帝居壯麗皇家熙盛寳運當¶
<pb:KR4j0074_WYG_088-5b>¶
　千端門清晝觚稜照日雙闕中天太平時朝野多歡徧¶
　錦街香陌釣天歌吹閬苑神仙　昔觀光得意狂遊風¶
　景再覩更精妍傍栁隂尋花逕空恁嚲轡垂鞭樂遊雅¶
　戲平康豔質應也依然仗何人多謝嬋娟道宦途蹤跡¶
　歌酒情懐不似當年¶
　　　前調　　　　　　　　　　　　查　荎¶
　檥蘭舟十分端是載離愁練波送逺屏山遮斷此去難¶
　留相從争奈心期乆要屢變霜秋歎人生杳似萍浮又¶
<pb:KR4j0074_WYG_088-6a>¶
翻成輕别都將深恨付與東流　想斜陽影裏寒煙明¶
處雙槳去悠悠愛渚梅幽香動須采掇倩纖柔豔歌粲¶
發誰傳餘韻來說仙遊念故人留此遐州但春風老後¶
秋月圓時獨倚江樓¶
　女冠子¶
　　(又一體雙調/一百十二字)¶
　　女冠子(元夕/)　　　　　　　　　蔣　㨗¶
蕙花香也霜晴池館如畫春風飛到寳釵樓上一片笙¶
<pb:KR4j0074_WYG_088-6b>¶
簫琉璃光射而今燈漫挂不是暗塵明月那時元夜況¶
年來心嬾意怯羞與蛾兒争耍　江城人悄初更打問¶
繁華誰解再向天公借剔殘紅灺但夢裏隐隐鈿車羅¶
帊吳牋銀粉砑待把舊家風景寫成閒話笑緑鬢鄰女¶
綺牎猶唱夕陽西下¶
　沁園春¶
　　(又一體雙調一百十二字取漢沁水公主園以名/調一名洞庭春色一名大聖樂一名夀星明一名)¶
　　(東仙其字數多少/者此調變格也)¶
<pb:KR4j0074_WYG_088-7a>¶
　　沁園春　　　　　　　　　　　韓　玉¶
壯嵗耽書黄巻青燈留連寸隂到中年贏得清貧更甚¶
蒼顔明鏡白髪輕簪衲被䝉頭草鞵著脚風雨蕭蕭秋¶
意深淒凉否缾中匱粟指下忘琴　一篇梁父髙深看¶
谷變陵遷古又今便離騷經了靈光賦就行歌白雪愈¶
少知音試問先生如何即是布袖長垂不上襟掀鬚笑¶
一杯有味萬事無心¶
　離别難¶
<pb:KR4j0074_WYG_088-7b>¶
　　(又一體雙調/一百十二字)¶
　　離别難　　　　　　　　　　　栁　永¶
花謝水流倐忽嗟年少光隂有天然蕙質蘭心美韶容¶
何啻直千金便因甚翠弱紅衰纒綿香體都不勝任算¶
神仙五色靈丹無騐中路委缾簪　人悄悄夜沉沉閉¶
香閨永棄鴛衾想嬌魂媚魄非逺緫鴻都方士也難尋¶
最苦是好景良天尊前歌笑空想遺音望斷處杳杳巫¶
峰十二千古暮雲深¶
<pb:KR4j0074_WYG_088-8a>¶
　選冠子¶
　　(又一體雙調/一百十三字)¶
　　選冠子(湖州趙守/席上作)　　　　　　　侯　寘¶
暗雨収梅晴波揺栁萬頃水晶宫冷橋森畫棟岸列紅¶
樓兩岸翠簾交映天上行舟鑑中開户人在蕊珠仙境¶
況吟煙嘯月彈絲吹竹太平歌咏　人盡說銅虎分賢¶
銀潢儲秀鞏固行都藩屏棠隂散暑鼎篆凝香永日一¶
庭虚静紅袖持觴綵箋揮翰適意酒豪詩俊看飛雲丹¶
<pb:KR4j0074_WYG_088-8b>¶
詔行沙金勒待公歸覲¶
　　前調　　　　　　　　　　　　侯　寘¶
返照迴光終焉活計何處可為依託凋零鄭圃竹塢松¶
溪林下勝遊行樂霞友雲朋水色山光幽隐煙蘿巖壑¶
更堂堂氣槩摩天一㸃浩然寥廓　堪歎處蝶戯花梢¶
苔生石徑風細日髙簾幙清虚器量咀嚼乾坤髙邁市¶
朝歡約疎葛寛裁痩玉横拖嘯傲東籬吟酌把真情欲¶
寫奈何塵世故人蕭索¶
<pb:KR4j0074_WYG_088-9a>¶
　　前調(唐西/安湖)　　　　　　　　　　陸　游¶
澹靄空濛輕隂清潤綺陌細塵初静平橋繫馬畫閣移¶
舟湖水倒空如鏡掠岸花飛傍檐新燕都是學人無定¶
歎連年戎帳經春邉壘暗凋顔鬢　空記憶杜曲池臺¶
新豐歌管怎得故人音信羇懐易感老伴無多談麈乆¶
閒犀柄惟有翛然筆牀茶竈自適筍輿煙艇待緑荷遮¶
岸紅蕖浮水更乗幽興¶
　　前調　　　　　　　　　　　　陳允平¶
<pb:KR4j0074_WYG_088-9b>¶
倦聽蛩砧初抛鸞扇隔浦亂鐘催晩湘蒲簟冷楚竹簾¶
稀牎下乍聞裁翦倦栁梳煙枯蓮蘸水芙蓉翠深紅淺¶
對半牎燈火虚堂淒寂近書思徧　夜漏永玉宇塵収¶
銀河光爛夢斷楚天空逺婆娑月樹縹緲天香身在廣¶
寒宫殿無奈離愁亂織藉酒消磨倩花排遣漸江空霜¶
晩黄蘆澹澹一聲來鴈¶
　　前調　　　　　　　　　　　　馮全真¶
飯了從容消閒䇿杖野望去何憑仗帆歸逺浦鷺立汀¶
<pb:KR4j0074_WYG_088-10a>¶
洲千樹好花微放芳草池塘錦江樓閣隐隐雲埋青嶂¶
向東郊極目天涯不見故人惆悵　歸去也翠麓﨑嶇¶
林巒掩映消遣晩來情况幽禽巧語弱栁揺金緑影小¶
橋流響揮埽龍蛇領略風光陶寫丹青吟唱這雲山好¶
景物外煙霞㡬人能訪¶
　　前調(又一/體)　　　　　　　　　　魯逸仲¶
弄月餘花團風輕絮露濕池塘春草鶯鶯戀友燕燕將¶
雛惆悵睡殘清曉還似初相見時攜手旗亭酒香梅小¶
<pb:KR4j0074_WYG_088-10b>¶
向登臨長是傷春滋味淚彈多少　因甚却輕許風流¶
終非長乆又說分飛煩惱羅衣瘦損繡被香消那更亂¶
紅如埽門外無窮路岐天若有情和天須老念髙唐歸¶
夢淒凉何處水流雲繞¶
　　前調(次周美/成韻)　　　　　　　　　楊澤民¶
塞鴈呼雲寒蟬噪晩遶砌夜蛩淒斷迢迢玉宇耿耿銀¶
河明月又欹團扇行客暮泊郵亭孤枕難禁一牎風箭¶
念松荒三逕門低五栁故山猶逺　堪歎處對敵風光¶
<pb:KR4j0074_WYG_088-11a>¶
題評景物惡句斐然揮染風埃仕路冷暖人情一瞬㡬¶
畨更變唯有芳姿為人歌意尤深笑容偏倩把新詞拍¶
數偎人低唱鳳鞵輕㸃¶
　　前調　　　　　　　　　　　　虞　集¶
放棹滄浪落霞殘照聊倚岸迴山轉乗鴈雙鳬斷蘆漂¶
葦身在畫圖秋晩雨送灘聲風揺燭影深夜尚披吟巻¶
算離情何必天涯咫尺路遥人逺　空自笑洛下書生¶
襄陽耆舊夢底㡬時曾見老矣浮丘賦詩明月千仞碧¶
<pb:KR4j0074_WYG_088-11b>¶
天長劒雪霽瓊樓春生瑶席容我故山髙宴待雞鳴日¶
出羅浮飛渡海波清淺¶
　　前調(櫽括歸/去來辭)　　　　　　　　　虞　集¶
歸去來兮昨非今是惆悵獨悲奚語迷途未逺晨景熹¶
微乃命僕夫先路風颺舟輕候門童穉此日再瞻衡宇¶
酒盈尊三徑雖荒松菊宛然如故　聊寄傲與世相違¶
舊交俱見更復駕言焉取琴書情話尋壑經丘倦鳥岫¶
雲容與農人告我有事西疇孤棹賦詩春雨但樂夫天¶
<pb:KR4j0074_WYG_088-12a>¶
命何疑乗化任其留去¶
　　前調(梅/)　　　　　　　　　　　無名氏¶
庾嶺煙光江南風景冷落歲寒庭院疎林萬朩凍折孤¶
根獨拒曉霜回暖萼㸃臙脂粉凝芳蕊依稀㡬枝初綻¶
上層樓月夜凭䦨風送暗香清逺　嗟往昔漢妃臨鸞¶
新妝才飾豔絶人間金鈿東君信息造化工夫却笑衆¶
葩開晩若似芳菲迅速終與和羮鳳池仙館願樓頭羌¶
管休吹免使為花腸斷¶
<pb:KR4j0074_WYG_088-12b>¶
　　前調(又一體/詠栁)　　　　　　　　　張景修¶
嫩水挼藍遥堤影翠半雨半煙橋畔鳴禽弄舌夢草縈¶
心偏稱謝家池館紅粉牆頭歩揺金縷纖柔舞腰低軟¶
被和風搭在䦨干終日畫簾髙捲　春易老細葉舒眉¶
輕花吐絮漸覺緑隂成幔章臺繫馬㶚水維舟誰念鳳¶
城人逺惆悵故國陽關杯酒飄零惹人腸斷恨青青客¶
舍江頭風笛亂雲空晩¶
　　前調(對雪/)　　　　　　　　　　張　翥¶
<pb:KR4j0074_WYG_088-13a>¶
凍雨跳空朔雲屯地陡覺夜寒無頼誰從蕊闕宴罷羣¶
仙一様佩零珠解應喚馮夷起舞回風攪碎𣺌茫銀海¶
倚南牎清思盈襟看盡整容斜態　君試問白羽鳴弰¶
青貂束錦千騎獵歸煙塞何如倦客蠟屐支笻乗興竹¶
邉梅外隨處堪尋賣酒人家春渚水香挑菜趁湖山晴¶
曉吟魂飛上玉峰瑶界¶
　　前調(嵗晩再雪/仍用前韻)　　　　　　　　張　翥¶
嵗晩江空雪飛風起老境若為聊賴家人解事凖備深¶
<pb:KR4j0074_WYG_088-13b>¶
尊旋遣夜牎寒解萍梗孤蹤幻影浮生萬里喜還閩海¶
但囊中留得詩篇爛寫山情水態　真比似一個冥鴻¶
南來北去閱盡㡬重關塞名韁利鎖絆煞英雄都付醉¶
鄉之外惟不能忘一舸吳淞鱸鱠豉羮蓴菜且今宵還¶
我冰壺天地眼空塵界¶
　　前調　　　　　　　　　　　　虞　集¶
憶昔東坡夜遊赤壁孤鶴掠舟西過英雄消盡身世茫¶
然月小水寒星大何似漁翁不知今古醉傍蓼花然火¶
<pb:KR4j0074_WYG_088-14a>¶
夢相逢羽服翩翩未必此時非我　誰解道嵗晩江空¶
風帆目力横槊賦詩江左清露衣裳晩風洲渚多少短¶
歌長些玉宇髙寒故人何處渺渺予懷無那歎乗槎徑¶
去浮海飄然未知誰可¶
　　前調(追和虞/道園韻)　　　　　　　　　姚　綬¶
落落孤懐蕭蕭霜鬢長嘯仰瞻天宇幽壑蛟騰孤舟婦¶
泣何處笛聲縷縷逸少黄庭葛洪丹井歴㡬鶯啼燕語¶
羡東坡勘破虚名願作魚蝦之侣　最好是無吏催租¶
<pb:KR4j0074_WYG_088-14b>¶
無人問字老大不知官府插槿編籬牽蘿補屋却與閒¶
雲同住冠盖重新江山依舊更有月同今古是何人夜¶
半敲門來話梧枝秋雨¶
　　前調　　　　　　　　　　　　姚　綬¶
楚尾吳頭江漘浦口秋水連天一碧髙下帆檣往來舟¶
楫擾擾東西南北利染蠅頭名沾蝸角誰躡清都雙舄¶
等閒過昨日今朝彈指又成疇昔　休只是行役忘歸¶
相逄不飲儘把浮生當實東嶠松花西田秫米釀就玉¶
<pb:KR4j0074_WYG_088-15a>¶
缸雲液芝長丹田烏飛桂窟問甚鶴胎龜息掩柴門無¶
是無非睡足三竿朝日¶
　　前調　　　　　　　　　　　　姚　綬¶
老子重𤣥莊生虚白只是對人難語撩亂塵埃紛紛世¶
事於此别尋條路弱水東頭蓬山上面盡是瓊樓玉宇¶
詫人間羅綺笙歌明日紅顔非故　且収拾在我身心¶
百家藥物牢把根源認取勾漏丹砂東林白酒自有故¶
人分與開雲種玉問月停杯此景料無風雨是伊誰黄¶
<pb:KR4j0074_WYG_088-15b>¶
鶴樓前吹笛灑然而去¶
　　前調　　　　　　　　　　　　王　達¶
轅固歸來公孫成就莫問世間工拙白鳥無機青山有¶
主儘可與君談說酒釀松花香燒柏子彼此是非都絶¶
特許他詩客禪僧笑傲煙霞風月　到今是一視賢愚¶
兩忘榮辱任他樓䕶脣舌種菊編籬栽松開徑占作林¶
間豪傑木落秋亭雨分雲散㡬㸃逺峰斜缺諒此時情¶
趣悠然只可自家怡悅¶
<pb:KR4j0074_WYG_088-16a>¶
　　前調(春日光禄/内直拜敕)　　　　　　　　吳子孝¶
鶯語初嬌栁條漸緑玉殿乍長春書鳳沼雲飛龍樓日¶
暖風弄御溝波皺調鼎方和鹽梅欲進髙閣報傳清漏¶
望丹霄萬樹宫花何處簫韶獨奏　還自念供奉多年¶
揮毫對御㡬首新詩題就寳轡玲瓏錦袍燦爛塵土東¶
華依舊運際昇平才非經濟慚媿鸞箋榮綬但徘徊瓊¶
宇瑶階稽首君王思厚¶
　　前調　　　　　　　　　　　　桑　悅¶
<pb:KR4j0074_WYG_088-16b>¶
湖海疎狂塵埃潦倒難入酒羣花隊鬢影蕭騷腰圍清¶
瘦不是悲秋憔悴雪㸃青衫風吹烏帽減却年時況味¶
被兒童笑這先生舉動如癡如醉　休争羡出入紗厨¶
輕甞玉食此是蚊蠅富貴龍卧九淵鳳翔千仞豈在牢¶
籠之内置屋三間鑿池半畆好與虞山相對試長歌坐¶
石觀天拍手雲霞破碎¶
　　前調(江亭/逺眺)　　　　　　　　　　韓守益¶
地湧岷峨天開巫峽江勢西來百折擊楫中流投鞭思¶
<pb:KR4j0074_WYG_088-17a>¶
濟多少昔時豪傑鶴渚沙明鷗波雪浄小艇鳴榔初歇¶
喜凭䦨握月危亭偏稱詩心澄澈　還記取王粲樓前¶
吕公磯外一様水光山色煙霞仙館金碧浮圖盡屬楚¶
南竒絶紫雲簫待緑醑杯停咫尺良宵明月&KR0838;髙歌一¶
曲清詞徧徹馮夷宫闕¶
　沁園春¶
　　(又一體雙調/一百十三字)¶
　　沁園春(蠟梅/)　　　　　　　　　曾　鞏¶
<pb:KR4j0074_WYG_088-17b>¶
絳萼欺寒暗傳春信一枝乍芳向籬邉竹外前村雪裏¶
青梢猶瘦疎影溪傍惹露和煙凝酥豔似瀟灑玉人初¶
試妝江南路有多情竚立迴盡柔腸　倚樓最難忘處¶
正皓月千里流光縱廣平心動難思麗句少陵詩興猶¶
愛清香休怪東君先留意問他日和羮誰又强還輕許¶
笑凌空檜影松䕃交相¶
　　前調　　　　　　　　　　　　程　垓¶
錦字親裁淚巾偷裛細說舊時記笑桃門巷妝窺寳靨¶
<pb:KR4j0074_WYG_088-18a>¶
弄花庭榭香濕羅衣㡬度相隨遊冶去任月細風尖猶¶
未歸多少事有垂楊眼見紅燭心知　如今事都過也¶
但贏得雙鬢成絲歎半妝紅豆相思有分兩分青鏡重¶
合難期惆悵一春飛絮盡夢悠揚教人分付誰銷魂處¶
又棃花雨暗半掩重扉¶
　　前調　　　　　　　　　　　　陸　游¶
壯嵗文章暮年勲業自昔悞人算英雄成敗軒裳得失¶
難如人意空䘮天真請看邯鄲當日夢待炊罷黄粱徐¶
<pb:KR4j0074_WYG_088-18b>¶
欠伸方知道許多時富貴何處關身　人間定無可意¶
怎換得玉鱠絲蓴且釣竿漁艇筆牀茶竈閒聽荷雨一¶
洗衣塵洛水情關千古後對樹暗蒼茫空愴神何須更¶
慕封侯定逺圖像麒麟¶
　　前調(又一體趣秋日/侍宴真  園)　　　　　　吳子孝¶
震澤波澄虎丘雲浄又見秋風有竹下茅廬松邉莎徑¶
千尋翠石㡬樹丹楓地上神仙山中宰相長奉朱顔白¶
髪翁承顔處更不須絲竹笑語融融　庭前昨夜飄桐¶
<pb:KR4j0074_WYG_088-19a>¶
雨後凉生暑氣空感天夀椿年人安蔗境橙香别浦桂¶
長芳叢坐擁斑衣行隨竹馬開宴髙臺畫檻東對溪山¶
念旨甘雖薄不羡王公¶
　　前調　　　　　　　　　　　　趙　寛¶
藜杖敲雲荷衣浥露斜抱絲桐問釣臺何處鹿門無恙¶
心隨流水目送飛鴻宇澈微霄林含餘靄墅外秋光自¶
不同行還憩過三义路口萬里橋東　幽人茅屋山中¶
白首淹留桂樹叢望丹崖青壁萬尋千疉石頭有路一¶
<pb:KR4j0074_WYG_088-19b>¶
徑纔通軒冕虚花身心實用何事驅馳任轉蓬如相見¶
願執鞭為役没齒從公¶
　　前調(又一/體)　　　　　　　　　　嚴　參¶
曰歸去來歸去來兮吾將焉歸但有東籬菊有西園桂¶
有南溪月有北山薇蜂則有房魚還有穴蟻有樓臺獸¶
有依吾應有雲中舊隐竹裏柴扉　人間征路熹微看¶
處處丹楓白露晞況寒原衰草牛羊來下淡煙秋水鱸¶
鱖初肥自笑平生頹然骨相只合持竿坐釣磯都休也¶
<pb:KR4j0074_WYG_088-20a>¶
對西風無語落日斜暉¶
　　前調　　　　　　　　　　　　嚴　仁¶
竹焉美哉愛竹者誰曰君子歟向佳山水處築宫一畆¶
好風煙裏種玉千餘朝引輕霏夕延凉月此外塵埃一¶
㸃無須知道有樂其樂吾愛吾廬　竹之清也何如應¶
料得詩人清矣乎況滿庭秀色對拈彩筆半牎凉影伴¶
讀殘書休說龍吟莫言鳳嘯且道髙標誰勝渠君試看¶
正繞坡雲氣似渭川圖¶
<pb:KR4j0074_WYG_088-20b>¶
　　前調(又一/體)　　　　　　　　　　李福謙¶
隨意逍遥但横拖竹杖迤邐溪橋正課晴量雨村翁邂¶
逅魚時笋候里社招邀抱甕籬邉看花巖畔便作我生¶
小有勞外此者蠅頭蝸角乆付兒曹　行吟不用詩瓢¶
儘得意天風朩葉飄想石渠天䘵抛殘鬢髪金章紫綬¶
誤煞英豪逺晤羲皇盟心松菊未必先生不姓陶蕭閒¶
甚胸懐似此雲月俱髙¶
　女冠子¶
<pb:KR4j0074_WYG_088-21a>¶
　　(又一體雙調/一百十三字)¶
　　女冠子　　　　　　　　　　　栁　永¶
斷煙殘雨灑微凉生軒户動清籟蕭蕭庭樹銀河濃淡¶
華星明滅輕雲時度莎階寂静無覩幽蛩切切秋吟苦¶
疎篁一徑流螢㡬㸃飛來又去　對月臨風空恁無眠¶
耿耿暗想舊日牽情處綺羅叢裏有人人那回飲散畧¶
畧曾諧鴛侣因循忍便暌阻相思不得長相聚好天良¶
夜無端惹起千愁萬緒¶
<pb:KR4j0074_WYG_088-21b>¶
　玉山枕¶
　　(雙調一百/十三字)¶
　　玉山枕　　　　　　　　　　　栁　永¶
驟雨新霽蕩原野清如洗斷霞散彩殘陽倒影天外雲¶
峰數朶相倚露莎煙芰滿池塘見次第㡬畨紅翠當是¶
時河朔飛觴避炎蒸想風流堪繼　晩來髙樹清風起¶
動簾幙生秋氣畫樓晝寂蘭堂夜静舞豔歌姝漸任羅¶
綺訟閒時泰足風情便争奈雅歡都廢省教成㡬闋新¶
<pb:KR4j0074_WYG_088-22a>¶
歌盡新聲好尊前重理¶
　丹鳳吟¶
　　(雙調一百/十四字)¶
　　丹鳳吟　　　　　　　　　　　周邦彦¶
迤邐春光無賴翠藻翻池黄蜂遊閣朝來風暴飛絮亂¶
投簾幙生憎暮景倚牆臨岸杏靨夭斜榆錢輕薄晝永¶
惟思傍枕睡起無憀殘照猶在庭角　況是别離氣味¶
坐來但覺心緒惡痛飲澆愁酒奈愁濃如酒無計銷鑠¶
<pb:KR4j0074_WYG_088-22b>¶
那堪昏暝簌簌半檐花落弄粉調朱柔素手問何時重¶
握此時此意生怕人道著¶
　　前調(次周美/成韻)　　　　　　　　　方千里¶
宛轉迴腸離緒嬾倚危䦨愁登髙閣相思何處人在繡¶
幃羅幕芳年豔齒枉消虚過㑹合絲輕因縁蟬薄暗想¶
飛雲驟雨霧隔煙遮相去還是天角　悵望不時夢到¶
素書漫說波浪惡縱有青青髪漸吳霜妝㸃容易彫鑠¶
歡期何晩匆匆坐驚揺落顧影無言清淚濕但絲絲盈¶
<pb:KR4j0074_WYG_088-23a>¶
握染斑客袖歸日須問著¶
　　前調(陳宗之/芝居樓)　　　　　　　　　吳文英¶
麗錦長安人海避影繁華結廬深寂燈牎雪户光映夜¶
寒東壁心彫鬢改鏤冰刻水縹簡離離風籤索索怕遣¶
花蟲蠧粉自採秋芸熏架香汎纖碧　更上新梯窈窕¶
暮山淡著城外色舊雨江湖逺問梧隂門巷燕曽相識¶
吟壺天小不覺翠連雲隔桂斧月宫三萬年記元和通¶
籍輭紅滿路誰聘幽素客¶
<pb:KR4j0074_WYG_088-23b>¶
　　前調(次周美/成韻)　　　　　　　　　陳允平¶
暗栁煙深何處翡翠簾櫳鴛鴦樓閣芹泥融潤飛燕競¶
穿簾幕鞦韆倦倚還思年少韤歩塵輕衫裁羅薄陡頓¶
芳心暗老强理新妝離思都占眉角　過了㡬畨花信¶
曉來剗地寒意惡可煞東風甚把夭桃豔杏故故凌鑠¶
傷春憔悴淚觸粉腮香落條脫金寛雙玉腕怕人猜偷¶
握漸芳草恨畫閣休傍著¶
　小梅花¶
<pb:KR4j0074_WYG_088-24a>¶
　　(亦名梅花引雙/調一百十四字)¶
　　小梅花　　　　　　　　　　　賀　鑄¶
縛虎手懸河口車如雞栖馬如狗白綸巾撲黄塵不知¶
我輩可是蓬蒿人衰蘭送客咸陽道天若有情天亦老¶
作雷顛不論錢誰問旗亭美酒斗十千　斟大斗更為¶
夀青鬢常青古無有笑嫣然舞翩翻當壚秦女十五語¶
如絃遺音能記秋風曲事去千年猶恨促攬流光繫扶¶
桑争奈愁來一日却為長¶
<pb:KR4j0074_WYG_088-24b>¶
　　前調　　　　　　　　　　　　向子諲¶
花如頬眉如葉小時笑弄階前月最盈盈最惺惺閒愁¶
未識無計定深情十年空省春風面花落花開不相見¶
要相逢得相逢須信靈犀中自有心通　同杯杓同斟¶
酌千愁一醉都忘却花隂邉栁隂邉㡬回擬待偷憐不¶
成憐傷春玉瘦慵梳掠抛擲琵琶閒處著莫猜疑莫嫌¶
遲鴛鴦翡翠緫是一雙飛¶
　　前調(本意/)　　　　　　　　　　朱　雍¶
<pb:KR4j0074_WYG_088-25a>¶
梅亭别梅亭别梅亭回首都如雪粉融融月濛濛江上¶
小車歸去小樓空當時曽傅新妝薄而今一任花零落¶
朝隨風暮隨風竹外孤根猶與幽逕通　長相憶無消¶
息庾嶺沉沉雲暗碧玉痕驚對離情無奈水遥天濶隔¶
瓊城年來素袂香不滅此心無限憑誰說夜緜緜路漫¶
漫誰聼枕前吹徹笛聲寒¶
　　前調(本意/)　　　　　　　　　　劉均國¶
千里月千山雪梅花正落寒時節一枝昻一枝藏清香¶
<pb:KR4j0074_WYG_088-25b>¶
冷豔天賦與孤光孤光似被珠簾隔風度煙遮好顔色¶
粉垂垂玉纍纍先春挺秀不管百花知　似霜結與霜¶
别莫使幽人容易折短牆邉矮牎前横斜峭影重疉鬬¶
嬋娟黄昏莫聽樓頭角只恐聽時亂零落醉來看醒來¶
看縈絆麗人瀟灑倚䦨干¶
　紫茰香¶
　　(或加慢字雙調/一百十四字)¶
　　紫茰香(九日/)　　　　　　　　　姚雲文¶
<pb:KR4j0074_WYG_088-26a>¶
近重陽偏多風雨絶憐此日暄明問秋香濃未待攜客¶
出西城正自羇懷多感怕荒臺髙處更不勝情向尊前¶
又憶漉酒插花人只座上已無老兵　淒清淺醉還醒¶
愁不肯與詩平記長楸走馬雕弓&KR0008;桞前事休評紫茰¶
一枝傳賜夢誰到漢家陵儘烏紗便隨風去要天知道¶
華髪如此星星歌罷涕零¶
　女冠子¶
　　(又一體雙調/一百十四字)¶
<pb:KR4j0074_WYG_088-26b>¶
　　女冠子(雪/)　　　　　　　　　　周邦彦¶
同雲宻布撒棃花栁絮飛舞樓臺悄似玉向紅爐煖閣¶
院宇深沉廣排筵㑹聽笙歌猶未徹漸覺輕寒透簾穿¶
户亂飄僧舍密灑歌樓酒帘如故　想樵人山徑迷蹤¶
路料漁父収綸罷釣歸南浦路無伴侣見孤村寂寞招¶
颭酒旂斜處南軒孤鴈過嚦嚦聲聲又無書度見臘梅¶
枝上嫩蕊兩兩三三微吐¶
　輪臺子¶
<pb:KR4j0074_WYG_088-27a>¶
　　(輪臺西域地名詞調取/此雙調一百十四字)¶
　　輪臺子　　　　　　　　　　　桞　永¶
一枕清宵好夢可惜被鄰雞喚覺匆匆䇿馬登途滿目¶
淡煙衰草前驅風觸鳴珂過霜林漸覺驚棲鳥冒征塵¶
逺況自古淒凉長安道　行行又歴孤村楚天闊望中¶
未曉念勞生惜芳年壯嵗離多歡少歎斷梗難停暮雲¶
漸杳但黯黯銷魂寸腸憑誰表恁驅馳何時是了又争¶
似却返瑶京重買千金笑¶
<pb:KR4j0074_WYG_088-27b>¶
　摸魚兒¶
　　(兒或作子雙調/一百十四字)¶
　　摸魚兒(九日/)　　　　　　　　　徐一初¶
對茱萸一年一度龍山今在何處參軍莫道無勲業消¶
得從容尊俎君看取便破帽飄零也得傳千古當年幕¶
府知多少時流等閒収拾有個客如許　追往事滿目¶
山河晉土征鴻又過邉羽登臨莫上髙層望怕見故宫¶
禾黍觴緑醑澆萬斛牢愁淚閣新亭雨黄花無語畢竟¶
<pb:KR4j0074_WYG_088-28a>¶
　是西風披拂猶憶舊遊侣¶
　¶
　¶
　¶
　¶
　¶
　¶
　¶
<pb:KR4j0074_WYG_088-28b>¶
　¶
　¶
　¶
　¶
　¶
　¶
　¶
御選歴代詩餘巻八十八¶

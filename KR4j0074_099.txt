# -*- mode: mandoku-view; -*-
#+TITLE: 御選歷代詩餘
#+DATE: 2015-08-25 00:49:52.701689
#+PROPERTY: ID KR4j0074
#+PROPERTY: BASEEDITION WYG    
#+PROPERTY: JUAN 卷九十九目録
<pb:KR4j0074_WYG_099-1a>¶
　欽定四庫全書¶
御選歴代詩餘巻九十九目錄(起一百三十九字/至一百四十六字)¶
　　　多麗(又一體/)¶
　　　　晁補之¶
　　　　晁端禮(二首/)¶
　　　　王安中¶
　　　　張綱¶
　　　　張元幹¶
<pb:KR4j0074_WYG_099-1b>¶
　　　　楊无咎¶
　　　　葛立方¶
　　　　張孝祥¶
　　　　嚴仁¶
　　　　歐良¶
　　　　李清照¶
　　　　詹正¶
　　　　張翥(三首/)¶
<pb:KR4j0074_WYG_099-2a>¶
　　前調又(一體/)¶
　　　葛立方¶
　　　周格非¶
　　六醜¶
　　　周邦彦¶
　　　方千里¶
　　　楊澤民¶
　　　陳允平¶
<pb:KR4j0074_WYG_099-2b>¶
　　前調(又一體/)¶
　　　吳文英¶
　　　詹正¶
　　多麗(又一體/)¶
　　　王肯堂¶
　　六州歌頭¶
　　　程珌¶
　　輪臺子(又一體/)¶
<pb:KR4j0074_WYG_099-3a>¶
　　　桞永¶
　　十二時(又一體/)¶
　　　葛長庚¶
　　六州歌頭(又一體/)¶
　　　韓元吉¶
　　夜半樂¶
　　　桞永¶
　　六州歌頭(又一體/)¶
<pb:KR4j0074_WYG_099-3b>¶
　　　李冠¶
　　前調(又一體/)¶
　　　辛棄疾¶
　　　張孝祥¶
　　　劉克莊¶
　　　張翥¶
　　前調(又一體/)¶
　　　劉過¶
<pb:KR4j0074_WYG_099-4a>¶
　　　前調(又一體/)¶
　　　　袁去華¶
　　　夜半樂(又一體/)¶
　　　　桞永¶
　　　小諾皋¶
　　　　王世貞¶
　¶
　¶
<pb:KR4j0074_WYG_099-4b>¶
　¶
　¶
　¶
　¶
　¶
　¶
　¶
御選歴代詩餘巻九十九目錄¶
#+PROPERTY: JUAN 卷九十九
<pb:KR4j0074_WYG_099-5a>¶
　欽定四庫全書¶
御選歴代詩餘巻九十九(起一百三十九字/至一百四十六字)¶
司經局洗馬掌局事兼翰林院修撰加二級(臣/)王奕清奉¶
㫖校刋¶
　　多麗¶
　　　(又一體雙調一/百三十九字)¶
　　　多麗(觀輕盈/彈琵琶)　　　　　　　　　晁補之¶
　新秋近晉公别館開筵喜清時銜杯樂聖未饒綠野堂¶
<pb:KR4j0074_WYG_099-5b>¶
　邊繡屏深麗人乍出座中雷雨起鵾絃花暖間闗冰凝¶
　幽咽寳釵揺動墜金鈿未彈了昭君遺怨四座已凄然¶
　西風裏香街駐馬嬉笑微傳　算從來司空見慣斷腸¶
　初對雲鬟夜将䦨井梧下葉砌蛩收響悄林蟬賴得多¶
　愁潯陽司馬當時不在綺筵前競歎賞檀槽倚困沉醉¶
　倒觥船芳春調紅英翠萼重變新妍¶
　　　前調　　　　　　　　　　　　晁端禮¶
　錦堂深獸爐一噴沉煙紫檀槽金泥花面美人斜抱當¶
<pb:KR4j0074_WYG_099-6a>¶
筵掛羅綬素肌瑩玉近鸞翅雲鬢梳蟬玉筍輕攏魚紋¶
細抹鳳凰飛出四條絃碎牙板煩襟消盡秋氣滿庭軒¶
今宵月依稀向人欲鬬嬋娟　變新聲能翻往事眼前¶
風景依然路漫漫漢妃出塞夜悄悄商婦移船馬上愁¶
思江邊怨感分明都向曲中傳困無力勸人金盞湏要¶
倒垂蓮&KR0838;沉醉身世恍然一夢遊仙¶
　　前調　　　　　　　　　　　　晁端禮¶
晚霞收澹天一片琉璃爛銀盤來從海底皓色千里澄¶
<pb:KR4j0074_WYG_099-6b>¶
輝瑩無塵素娥澹泞静可數丹桂參差玊露初零金風¶
未凜一年無似此佳時向坐乆疎星時度烏鵲正南飛¶
瑶臺冷䦨干凭暖欲下遲遲　念佳人音塵隔後對此¶
應觧相思最闗情漏聲正永暗斷腸花影潛移料得來¶
宵清光未減隂晴天氣又爭知共凝戀如今别後還是¶
隔年期人總健清尊素月長願相隨¶
　　前調(大名岳/宮作)　　　　　　　　　王安中¶
魏都雄鳳凰飛觀雲間佩麟符荀池元老暫辭西省仙¶
<pb:KR4j0074_WYG_099-7a>¶
班憇甘棠地澄逺籟詠華黍河巻驚瀾碧草凄迷舟毫¶
冷落圜扉鈴索鎭長閒繡筵展三台星近鏘玉韻珊珊¶
金尊灔新醅方薦薄暑初殘　政成時歡餘客㪚後園¶
朱戸休闗度秋風畵欄枕水掛夜月雕檻騎山錦帳籠¶
香鸞釵按曲琵琶數轉語綿蠻勸行榜眉間黄氣先報¶
袞衣還登庸際應褒舊徳喜動天顔¶
　　前調　　　　　　　　　　　　張　綱¶
愛家山坐來心與雲閒念生平功名有志暮年多病知¶
<pb:KR4j0074_WYG_099-7b>¶
難眷簪纓未容引去奈猿鶴乆已催還松菊闗情蓴鱸¶
引興昔人高韻照塵寰細追想山林鍾鼎從古罕兼全¶
歸來好皇恩賜可拂袖欣然　望西清猶叨法從夢魂¶
寧隔台躔蒔七松便爲小隱開三徑且樂餘年賔友相¶
過雞豚爲具從容聊作飲中仙君試聽陽春佳闋今日¶
恰新傳休辭酒從教醉舞踏碎花氈¶
　　前調　　　　　　　　　　　　張元幹¶
少年時壯懷誰與重論視文章眞成小技要知吾道稱¶
<pb:KR4j0074_WYG_099-8a>¶
尊奏公車治安祕計樂油幕談笑從軍百鎰黄金一䨇¶
白璧坐看同輩上青雲事大謬轉頭流落徒歩出修門¶
三十載黄粱未熟滄海揚塵　念向來浩歌獨徃故園¶
松菊猶存送飛鴻五絃寓目望爽氣西山忘言整頓乾¶
坤廓清宇宙男兒此志㑹湏伸更有幾渭川垂釣投老¶
䇿竒勛天難問何妨袖手且作閒人¶
　　前調(中秋/)　　　　　　　　　　楊无咎¶
晚風清澹雲捲盡輕羅看銀蟾初離海上碧溪萬里澄¶
<pb:KR4j0074_WYG_099-8b>¶
波碾雲衢玉輪緩駕照山影寳鏡新磨光徹庭除寒生¶
綺席無聊清興助吟哦共宴賞明宵天氣晴晦又知他¶
無眠處夜濡湛露目斷明河　念年來青雲失志舉頭¶
羞見姮娥且高歌細敲檀板&KR0838;痛飲頻倒金荷斷約他¶
年重揮大手桂枝須砍最高柯恁時節清光比似今夕¶
更應多功名事到頭須在休用忙呵¶
　　前調(賞梅/)　　　　　　　　　　葛立方¶
冷雲收小園一叚瑶芳乍春來未回窮臘幾枝開犯嚴¶
<pb:KR4j0074_WYG_099-9a>¶
霜傍黄昏暗香浮動照清淺疎影低昻却月幽姿含章¶
媚態姮娥姑射下仙鄉倚䦨看殷勤持酒索笑也何妨¶
堪憐處東君不管獨自凄凉　算何人為伊銷斷古今¶
才子篇章有西湖賦詩處士與東閣年少臺郎驛使來¶
時吳王醉處幾番牽動廣平腸賸宴賞微酸如豆又是¶
隔年長高樓外莫教羗管吹墮寒香¶
　　前調　　　　　　　　　　　　張孝祥¶
景蕭疎楚江那更高秋逺連天茫茫都是敗蘆枯蓼汀¶
<pb:KR4j0074_WYG_099-9b>¶
洲認炊煙幾家蝸舍映夕照一簇漁舟去國雖遥寧親¶
漸近數峰青處是吾州便乘取波平風靜荃棹且夷猶¶
闗情有冥冥去鴈拍拍輕鷗　忽追思當年往事惹起¶
無限羈愁拄笏朝來多爽氣秉燭夜永足清遊翠袖香¶
寒朱絃韻悄無情江水只東流舵樓晚清商哀怨還聽¶
隔船謳無言乆餘霞㪚綺煙際帆收¶
　　前調　　　　　　　　　　　　嚴　仁¶
最無端官樓畵角輕吹一聲來深閨深處把人好夢驚¶
<pb:KR4j0074_WYG_099-10a>¶
回許多愁儘教儂受些箇事未必君知淚滴蘭衾寒生¶
珠幌翠雲撩亂枕頻敧牕兒上幾條殘月斜玉界羅幃¶
更堪聽霜摧敗葉靜扣朱扉　念别離千里萬里問何¶
日是歸期闗情處魚來鴈往斷腸是兔走烏飛美景良¶
辰賞心樂事風流孤負縷金衣漫贏得花顔玉骨瘦損¶
爲相思歸須早劉郎䨇鬢莫遣成絲¶
　　前調(楊花/)　　　　　　　　　　歐　良¶
日初長寳猊一縷沉煙綠隂新垂楊亭榭知誰巧擘香¶
<pb:KR4j0074_WYG_099-10b>¶
緜有時共落紅零亂有時共芳草留連只道無情那知¶
有意幾回飛徧綺忩前人爭訝豔陽三月乾雪舞晴天¶
游絲外不堪燕掠無奈蜂黏　那小鬟忒煞嬌劣漫鎭¶
日倚䦨干輕吹處櫻桃的的閒拈處玉筍纖纖愛㸃猩¶
羅裝成蠻纈嗔人不許放珠簾端相好驀然風起特送¶
上秋千明朝看池塘雨過萍翠應添¶
　　前調(蘭菊/)　　　　　　　　(宋媛/)李清照¶
小樓寒夜長簾幙低垂恨蕭蕭無情風雨夜來揉損瓊¶
<pb:KR4j0074_WYG_099-11a>¶
肌也不似貴妃醉臉也不似孫壽低眉韓令偷香徐娘¶
傅粉莫将比擬未新竒細看取屈平陶令風韻正相宜¶
微風起清芬醖藉不減荼䕷　漸秋䦨雪清玊瘦向人¶
無限依依似愁凝漢皋觧珮似淚洒紈扇題詩明月清¶
風濃煙暗雨天教憔悴瘦芳姿縱愛惜不知從此留得¶
幾多時人情好何須更憶澤畔東籬¶
　　前調　　　　　　　　　　　　詹　正¶
晚雲歸小樓又做新凉霎兒間恨桐招雨西風葉葉商¶
<pb:KR4j0074_WYG_099-11b>¶
量醒時心又還南浦愁邊句多在斜陽菱椀籠清蓮瓶¶
拖豔旋傾花水嚥茶香怨蛩有許多言語説動軟心腸¶
夜沉沉幾條凉月界破晴牕　共繡簾吹絮未乆却孤¶
劍水雲郷自家書未能成字鄰家笛且莫吹商好夢偏¶
慳閒情未了隔牆又唱謝秋孃帊綃依舊時香摺戯封¶
做書囊鴛鴦字見時千萬繡一雙雙¶
　　前調(爲友人/書所見)　　　　　　　　　張　翥¶
小庭堦簾櫳婀娜蓬萊恨匆匆歸鴻度影東風揺蕩情¶
<pb:KR4j0074_WYG_099-12a>¶
懷不多時見他行過霎時後依舊回來銀鋌雙鬟玉絲¶
頭導一尖生色合歡鞵麝香粉繡茸衫子窄窄可身裁¶
偶回頭笑渦透臉蟬影籠釵　憶踈狂隨車信馬那知¶
淪落天涯荳䓻初可憐春早菖蒲晚難見花開紅葉波¶
深綵樓天逺浪憑青鳥信音乖等閒是這番迷眼無處¶
可安排行雲斷夢魂不到恐賦陽臺¶
　　前調(清明上已同日/㑹飲樂壽園)　　　　　　張　翥¶
鳳凰簫新聲遠度蘭橈漾東風湖光十里參差綠港紅¶
<pb:KR4j0074_WYG_099-12b>¶
橋暖雲蘸鬱金衫色晴煙抹翡翠裙腰罨畵名園鬧紅¶
芳樹蒲葵亭畔綵繩揺滿鴛甃落英堪藉猶作殢人嬌¶
漬羅袂莫揉痕退生怕香銷　憶當年尊前扇底多情¶
冶葉倡條浴蘭女隔花偷盼脩禊客臨水相招舊約尋¶
歡新聲換譜三生夢裏可憐宵縱留得楝花寒在啼鴂¶
巳無聊江南恨越王臺下幾度迴潮¶
　　前調(西湖泛舟/席上作)　　　　　　　　張　翥¶
晚山青一川雲樹冥冥正參差煙凝紫翠斜陽畵出南¶
<pb:KR4j0074_WYG_099-13a>¶
屏館娃歸吳臺遊鹿銅仙去漢苑飛螢懷古情多憑高¶
望極且将尊酒慰飄零自湖上愛梅仙逺鶴夢幾時醒¶
空留得六橋疎桞孤嶼危亭　待蘇堤歌姬㪚盡更須¶
攜妓西泠藕花深雨凉翡翠菰蒲軟風㺯蜻蜓澄碧生¶
秋鬧紅駐景採菱新唱最堪聽見一片水天無際漁火¶
兩三星多情月爲人留照未過前汀¶
　　前調(又一體蕩七/夕遊蓮  作)　　　　　　　葛立方¶
破波光如鏡䨇翼輕舟對雨餘重巗疊嶂何妨影墮清¶
<pb:KR4j0074_WYG_099-13b>¶
流望芙蕖渺然如海張雲錦掩映汀洲出水竒姿凌波¶
豔態眼看一葉弄新秋恍疑是金沙池内玊井認峰頭¶
花深處田田葉底魚戱龜遊　正微凉西風初度一彎¶
斜月如鈎想天津鵲橋將駕看寳匳蛛網初抽曬腹何¶
堪穿鍼無緒不如溪上少淹留競笑語追尋惟有沉醉¶
可忘憂憑清唱一聲檀板驚起沙鷗¶
　　前調　　　　　　　　　　　　周格非¶
隴頭泉未到隴下輕分一聲聲凄凉嗚咽豈堪側耳重¶
<pb:KR4j0074_WYG_099-14a>¶
聞細思量那時㩦手畵樓高簾幕黄昏月不長圓雲多¶
輕㪚天應偏妒有情人自别後小牕幽院無處不消魂¶
羅衣上殘妝未減猶帶啼痕　自一從瓶沉簪折要知¶
欲見無因也渾疑事如春夢又只恐人是朝雲破鏡分¶
來朱絃斷後不堪獨自對芳尊試與問多才誰更匹配¶
得文君須知道東陽瘦損不爲傷春¶
　六醜¶
　　(雙調一百四十字明楊愼易/名箇儂或分爲兩調者非也)¶
<pb:KR4j0074_WYG_099-14b>¶
　　六醜(薔薇謝/後作)　　　　　　　　　周邦彦¶
正單衣試酒悵客裏光隂虚擲願春暫留春歸如過翼¶
一去無迹爲問花何在夜來風雨葬楚宮傾國釵鈿墮¶
處遺香澤亂㸃桃蹊輕翻柳陌多情更誰追惜但蜂媒¶
蝶使時叩牕隔　東園岑寂漸䝉籠暗碧靜遶珍叢底¶
成歎息長條故惹行客似牽衣待語别情無極殘英小¶
强簪巾幘終不似一朶釵頭顫裊向人欹側漂流處莫¶
趁潮汐恐斷鴻尚有相思字何由見得¶
<pb:KR4j0074_WYG_099-15a>¶
　　前調(次周美/成韻)　　　　　　　　　方千里¶
看流鶯度柳似急響金梭飛擲䕶巢占泥翩翩飛燕翼¶
昨夢前迹暗數歡娛處豔花幽草縱冶遊南國芳心蕩¶
漾如波澤繫馬青門停車紫陌年華轉頭堪惜奈離襟¶
别袂容易疎隔　人間春寂漫雲容暮碧逺水沉䨇鯉¶
無信息天涯漸老羈客歎良宵漏斷獨眠愁極吳霜皎¶
半侵華幘誰復省十載勻香暈粉髻傾鬟側相思意不¶
離潮汐想舊家按酒巡歌計今難再得¶
<pb:KR4j0074_WYG_099-15b>¶
　　前調(次周美/成韻)　　　　　　　　　楊澤民¶
歎濃歡易㪚便忍把恩情抛擲恁時寸心惟思生翅翼¶
别後踪跡不定如萍泛暫抛江沔又流連京國芳容料¶
見尤光澤共賞清樓同遊綺陌皆曾痛憐深惜縱鱗鴻¶
託意雲水猶隔　蘭房深寂映輕紅淡碧翠竹名花底¶
同燕息杯盤屢肯留客見眞誠厚愛意深情極烏紗翦¶
爲新冠幘誰知道荏苒塵埃帶袜任他傾側朝雲信且¶
候潮汐但素心未改伊人在應須近得¶
<pb:KR4j0074_WYG_099-16a>¶
　　前調(次周美/成韻)　　　　　　　　　陳允平¶
自清明過了漸桞底鶯梭慵擲萬紅御風飄飄如附翼¶
錦繡陳迹障地香塵暗飛蜂似雨漫冶遊南國蘭襟縹¶
緲辭湘澤馬跡郊原燕泥巷陌傷春爲花深惜歎芳菲¶
薄倖容易踈隔　庭閒人寂空餘芳草碧夢裏驚春去¶
如瞬息長安市上狂客爲桃源觧珮醉濃歡極無心整¶
霧襟煙幘驚回處斷雨殘雲倦倚畵䦨干側相思恨暗¶
度流汐更杜鵑院落黄昏近誰禁受得¶
<pb:KR4j0074_WYG_099-16b>¶
　　前調(又一體/夕風雨)　(元/)　　　　　　　吳文英¶
漸新鵝映桞茂苑鎖東風初掣館娃舊遊羅襦香未滅¶
玉夜花節記向留連處看街臨晚放小簾低揭星河㶑¶
灩春雲熱笑靨欹梅仙衣舞纈澄澄素娥宫闕醉西樓¶
十二銅漏催徹　紅銷翠歇歎霜簪練髪過眼年光舊¶
情盡别泥深厭聽啼鴂恨愁霏潤沁陌頭塵韤青鸞杳¶
鈿車音絶却因甚不把歡期付與少年花月殘梅瘦飛¶
趁風雪丙夜永更説長安夢燈花正結¶
<pb:KR4j0074_WYG_099-17a>¶
　　前調(楊花/)　　　　　　　　　　詹　正¶
似東風老大那復有當時風氣有情不定江山身是寄¶
浩蕩何世但憶臨官道暫來不住便出門千里癡心指¶
望迴風墜扇底相逄釵頭微綴他家萬條千縷觧遮亭¶
障驛不隔江水　&KR1000;洲曾檥等行人歳歳日下長秋城¶
烏夜起帳廬好在春睡共飛歸湖上草青無地愔愔雨¶
春心如膩欲待化豐樂樓前帳飲青門都廢何人念流¶
落無際幾㸃摶作雪緜䯳潤爲君裛淚¶
<pb:KR4j0074_WYG_099-17b>¶
　多麗¶
　　(又一體雙調/一百四十字)¶
　　多麗　　　　　　　　　　　　王肯堂¶
歩花隂滿園春色飄零過横塘曲䦨斜折﨑嶇轉入水¶
亭坐無聊起看畵障行還倦閒撥爐熏暗覺聲喧微窺¶
影亂映門一線露羅裙雙扉啓縞衣翠袖相簇度銀屏¶
霎時間虚牕雪豔素壁霞明　細看他蓮隨歩起果然¶
蘭並肌芬臉盈盈疑開蛤帳腰細細堪試香塵膩髮盤¶
<pb:KR4j0074_WYG_099-18a>¶
雲脩眉偃月珊瑚一顆蹙朱櫻擎漿處春纖如削渾是¶
玉雕成臨别去流波迴覷障面笑狂生¶
　六州歌頭¶
　　(雙調一百四十一字六州伊凉甘石氐/渭也唐時樂府多以此名塡詞因之)¶
　　六州歌頭　　　　　　　　　　程　珌¶
向來抵掌未必總談空難徧舉質三事試從公記當年¶
賦得一丘一壑天鳶濶淵魚静莫擊磬但酌酒儘從容¶
一水西來他日㑹從公曵杖其中問前回歸去笑白髮¶
<pb:KR4j0074_WYG_099-18b>¶
成蓬不識如今幾西風　䝉莊多事論蝨豕推羊蟻未¶
辭終又驟説魚得計孰能通歎如雲網罟龍伯啖眇難¶
窮凡三惑誰使我釋然融豈是匏&KR1000;繫者把行藏悉付¶
鴻濛且從頭檢校想見喜迎公湖上千松¶
　輪臺子¶
　　(又一體雙調一/百四十一字)¶
　　輪臺子　　　　　　　　　　　柳　永¶
霧斂澄江煙鎖藍光碧彤霞襯遥天掩映斷續半空殘¶
<pb:KR4j0074_WYG_099-19a>¶
璧孤邨望處人寂寞聞釣叟甚處一聲羌笛九疑山畔¶
纔雨過斑竹作血痕添色感行客翻思故郷恨因循阻¶
隔路乆沉消息　正老松古栢青如織聞野猿啼愁聽¶
得見釣舟初出芙蓉渡頭鴛鴦灘側干名利祿終無益¶
念歳歳間阻迢迢紫陌翠娥嬌豔從别經今花開桞圻¶
傷魂魄怕利名牽役又怎忍把光景抛擲¶
　十二時¶
　　(又一體三疊一/百四十一字)¶
<pb:KR4j0074_WYG_099-19b>¶
　　十二時　　　　　　　　　　　葛長庚¶
素馨花生枝無幾秋入䦨干十二那茉莉如今已矣只¶
有蘭英菊蕊霜蠏年時香橙天氣緫是悲秋意問宋玉¶
當日如何對此凄凉風月怎生存濟　還未知幽人心¶
事望得眼穿心碎青鳥不來彩鸞何處雲鎖三山翠是¶
碧霄有路要歸歸又無計　奈何他水長天逺身又何¶
曾生翅手撚芙蓉耳聽鴻鴈怕有丹書至縱人間富貴¶
一歳復一歲此心終日繞香盤在篆畦兒裏¶
<pb:KR4j0074_WYG_099-20a>¶
　六州歌頭¶
　　(又一體雙調一/百四十二字)¶
　　六州歌頭　　　　　　　　　　韓元吉¶
東風著意先上小桃枝紅粉膩嬌如醉倚朱扉記年時¶
隱映新妝靣臨水㟁春將半雲日暖斜陽轉夾城西草¶
軟沙平驟馬垂楊渡玉勒爭嘶認蛾眉凝笑臉薄拂臙¶
脂繡户曾窺恨依依　昔攜手處香如霧紅隨歩怨春¶
遲消瘦損憑誰問只花知淚空垂舊日堂前燕和煙雨¶
<pb:KR4j0074_WYG_099-20b>¶
又䨇飛人自老春長好夢佳期前度劉郎幾許風流地¶
也應悲但茫茫暮靄目斷武陵溪往事難追¶
　夜半樂¶
　　(三疊一百/四十三字)¶
　　夜半樂　　　　　　　　　　　桞　永¶
凍雲黯澹天氣扁舟一葉乗興離江渚渡萬壑千巗越¶
溪深處怒濤漸息樵風乍起更聞商旅相呼片帆高舉¶
泛畵鷁翩翩過南浦　望中酒斾閃閃一簇煙邨數行¶
<pb:KR4j0074_WYG_099-21a>¶
霜樹殘日下漁人鳴榔歸去敗荷零落衰楊掩映㟁邊¶
兩兩三三浣紗遊女避行客含羞笑相語　到此因念¶
繡閣輕抛浪萍難駐後約叮嚀竟何據慘離懷空恨歲¶
晚歸期阻凝淚眼杳杳神京路斷鴻聲逺長天暮¶
　六州歌頭¶
　　(又一體一百四十三字或作三疊或/分四叚今按張孝祥詞止雙調仍之)¶
　　六州歌頭(驪山/)　　　　　　　　李　冠¶
凄凉繡嶺宮殿倚山阿明皇帝曽遊地鎖煙蘿鬱嵯峨¶
<pb:KR4j0074_WYG_099-21b>¶
憶昔眞妃子豔傾國方姝麗朝復暮嬪嬙妒寵偏頗三¶
尺玉泉新浴蓮羞吐紅浸秋波聽花奴敲羯鼓酣奏鳴¶
鼉體不勝羅舞婆娑　正霓裳曵驚烽燧千萬騎擁琱¶
戈情宛轉魂空亂蹙䨇蛾奈兵何痛惜三春暮委妖麗¶
馬嵬坡平㓂亂回宸輦忍重過香瘞紫囊猶有鴻都客¶
鈿合應訛使行人到此千古只傷歌事往愁多¶
　　前調(又一/體)　　　　　　　　　　辛棄疾¶
晨來問疾有鶴止庭隅吾語汝只三事大愁余病難扶¶
<pb:KR4j0074_WYG_099-22a>¶
手種青松樹礙梅塢妨花逕纔數尺如人立却須鋤秋¶
水堂前曲沼明於鏡可燭眉鬚被山頭急雨畊壟灌泥¶
塗誰使吾廬映汚渠　歎青山好簷外竹遮欲盡有還¶
無刪竹去我乍可食無魚愛扶疎又欲爲山計千百慮¶
累吾軀凡病此吾過矣子奚如口不能言臆對雖盧扁¶
藥石難除有要言妙道往問北山愚庶有瘳乎¶
　　前調　　　　　　　　　　　　張孝祥¶
長淮望斷闗塞莽然平征塵暗霜風勁悄邊聲黯銷凝¶
<pb:KR4j0074_WYG_099-22b>¶
追想當年事殆天數非人力洙泗上絃歌地亦羶腥隔¶
水氊鄉落日牛羊下區脱縱横看名王宵獵騎火一川¶
明笳鼓悲鳴遣人驚　念腰間箭匣中劍空埃蠧竟何¶
成時易失心徒壯歳將零渺神京干羽方懷逺靜烽燧¶
且休兵冠葢使紛馳騖若爲情聞道中原遺老常南望¶
翠葆霓旌使行人到此忠憤氣塡膺有淚如傾¶
　　前調(牡丹/)　　　　　　　　　　劉克莊¶
維摩病起兀坐等枯株清晨裏誰來問是文殊遣名姝¶
<pb:KR4j0074_WYG_099-23a>¶
奪盡羣芳色浴纔出酲初觧千萬態嬌無力困相扶絶¶
代佳人不入金張室却訪吾廬對茶鐺禪榻笑殺此翁¶
癯瑶砌金壺始消渠　憶承平日繁華事修成譜寫成¶
圖竒絶甚歐公記蔡公書古來無一自京華隔問姚魏¶
竟何如多應是綵雲㪚劫灰餘野鹿銜將花去休回首¶
河洛坵墟漫傷春弔古夢遶漢唐都歌罷欷歔¶
　　前調(孤山/尋梅)　　　　　　　　　　張　翥¶
孤山歳晚石老樹查牙逋仙去誰爲主自疎花破冰芽¶
<pb:KR4j0074_WYG_099-23b>¶
烏帽騎驢處近修竹侵荒蘚知幾度蹋殘雪趁晴霞空¶
谷佳人獨耐朝寒峭翠袖籠紗甚江南江北相憶夢魂¶
賖水遶雲遮思無涯　又苔枝上香痕沁幺鳳語凍蜂¶
衙瀛嶼月偏來照影横斜瘦爭些好約尋芳客問前度¶
那人家重呼酒摘瓊朶插鬢鴉喚起春郊扶醉休辜負¶
錦瑟年華怕流芳不待回首易風沙吹斷城笳¶
　　前調(又一/體)　　　　　　　　　　劉　過¶
鎭長淮一都㑹古揚州昇平日珠簾十里春風小紅樓¶
<pb:KR4j0074_WYG_099-24a>¶
誰知艱難去邊塵暗戎馬擾笙歌㪚衣冠渡使人愁屈¶
指細思血戰成何事萬戸封侯但瓊花無恙開落幾經¶
秋故壘荒丘似含羞　悵望金陵宅丹陽郡山不斷綢¶
繆興亡夢榮枯淚水東流甚時休野竈炊煙裏依然是¶
宿貔貅歎燈火今蕭索尚淹留莫上醉翁亭看濛濛雨¶
楊柳絲柔笑書生無用富貴拙身謀騎鶴來遊¶
　　前調(又一體/淵明祠)　　　　　　　　　袁去華¶
柴桑髙隱坵壑歲寒姿北牕下羲皇上古人期俗人疑¶
<pb:KR4j0074_WYG_099-24b>¶
束帶真難事賦歸去吾廬好斜川路攜笻杖看雲飛六¶
翮冥冥髙舉青霄外矰繳何施且流行坎止人世任相¶
違采菊東籬　正悠然見南山處無窮景與心㑹有誰¶
知琴中趣杯中物醉中詩可忘饑一笑騎鯨去向千載¶
賞音稀嗟倦翼瞻遺像是吾師門外空餘衰柳揺踈翠¶
斜日輝輝遣行人到此感歎不勝悲物是人非¶
　夜半樂¶
　　(又一體三疊一/百四十五字)¶
<pb:KR4j0074_WYG_099-25a>¶
　　夜半樂　　　　　　　　　　　柳　永¶
艶陽天氣煙細風暖芳草郊外閒凝竚漸妝㸃亭臺參¶
差佳樹舞腰困力垂楊綠映淺桃穠李夭夭嫩紅無數¶
度綺燕流鶯鬬雙語　翠娥南陌簇簇躡影紅隂緩移¶
嬌歩擡粉面韶容花光相妒絳綃袖舉雲鬢風顫半遮¶
檀口含羞背人偷顧競鬭草金釵争笑賭　對此佳景¶
頓覺銷凝惹成愁緒念觧珮輕盈在何處忍良時辜負¶
少年等閒度空望極囬首斜陽暮歎浪萍風梗如何去¶
<pb:KR4j0074_WYG_099-25b>¶
　小諾皋¶
　　(雙調一百四十六字明王世貞自度曲按諾皋太/隂之名唐叚成式著諾皋記又有支諾皋調名取)¶
　　(此/)¶
　　小諾皋　　　　　　　　　　　王世貞¶
闔闢以前乾坤之外到了不堪窮際儘追求儘多胡突¶
依形附氣何處小兒譫語羞殺井蛙垤蟻説甚麽出世¶
住世治世黄面瞿曇青牛老子更有那我家司㓂伎倆¶
一般而巳賺人處還在此　稷下萬言河間千巻畢竟¶
<pb:KR4j0074_WYG_099-26a>¶
　沒些把鼻莫輕容古人瞞過常談俗事裝㸃幾張故紙¶
　無奈藏頭露尾不倸他上計中計下計濁酒三杯清琴¶
　一几别饒借澹月微風受用殘山剰水五更事休辦取¶
　¶
　¶
　¶
　¶
　¶
<pb:KR4j0074_WYG_099-26b>¶
　¶
　¶
　¶
　¶
　¶
　¶
　¶
御選歴代詩餘巻九十九¶
